{
	"book_title":"颅囟经",
	"content":[
		{
			"type":"section",
			"title":"原序",
			"content":[
				{
					"detail":"夫颅囟者，谓天地阴阳化感颅囟，故受名也。尝览《黄帝内传》，王母金文，始演四序二仪阴阳之术，三才一元之道，采御灵机，黄帝得之升天，秘藏金匮，名曰《内经》，百姓莫可见之，后穆王贤士师巫，于崆峒山得而释之。叙天地大德，阴阳化功，父母交和，中成胎质。爰自精凝血室，儿感阳兴，血入精宫，女随阴住，故以清气降而阳谷生，浊气升而阴井盛也。甚者二仪互换，五气相参，目睹元机，非贤莫达。谓真阴错杂，使精血聚而成殃，阳发异端，感荣卫合而有疾，遂使婴儿才养，惊候多生，庸愚不测始末，乱施攻疗，便致枉损婴儿。吁哉，吁哉，遂究古言，寻察端由，叙成疾目，曰《颅囟经》焉。真凭辨证，乃定死生，后学之流，审根据济疾。天和太清，降乘赤海，真一元气乘之，则母情先摇，荡漾炽然，是阳盛发阴，当妊男也。六脉诸经，皆举其阳证，所谓妊衰不胜脏气，则触忤而便伤；妊胜而气劣，则母疾三五月而发，皆随五脏。心脏干，而口苦舌干；肺脏竭，而多涕发寒；肝脏邪，而嗜酸多睡；脾脏发，而呕逆恶食；肾脏困，而软弱无力。脏妊气平则和而无苦，胎若劣而强得脏养，至生亦乃多疾。二仪纯阴之证，升杂真一者，谓阴发阳，则父精薄，妊当成女也。六脉诸经皆发阴证，若血盛气衰，则肥而劣气，若气盛血衰，则瘦而壮气，余脏妊之气，皆同男说。孩子处母腹之内时，受化和之正气，分阴阳之纪纲，天地降灵，十月而化，万物以生成，随其时变，大理清纯，化成祥瑞之基，全真道一，故生成焉。一月为胚，精血凝也，二月为胎，形兆分也，三月阳神为三魂，动以生也，四月阴灵为七魄，静镇形也，五月五行分脏，安神也，六月六律定腑，滋灵也，七月精开窍通，光明也，八月元神俱降，真灵也，九月宫室罗布，以生人也，十月气足，万物成也。太乙元真在头曰泥丸，总众神也，得诸百灵，以御邪气，陶甄万物，以静为源，是知慎子调护，即以守恬和，可以保长生耳。故小儿瘦，盖他人之过也。",
					"type":"paragraph"
				}
			]
		},
		{
			"type":"section",
			"title":"卷上",
			"content":[
				{
					"type":"section",
					"title":"脉法",
					"content":[
						{
							"detail":"凡孩子三岁以下，呼为纯阳，元气未散，若有脉候，即须于一寸取之，不得同大人分寸。其脉候未来，呼之脉来三至，吸之脉来三至，呼吸定息一至，此为无患矣。所言定息，呼气未出，吸气未入，定息之中又至，此是和平也。若以大人脉五至取之，即差矣。如此七至以上，即为有气，或脉浮如弓之张弦，此为有风，并可根据后方合药治之。或七至以下，此为冷候，亦宜根据后方合药疗之。或诊候取平，或忽而不见，沉浮不定，伏益根平者，此为神鬼之病，且合求祟，续宜使药或桃柳枝汤浴，煎饮子为使，一两颗桃心。",
							"type":"paragraph"
						},
						{
							"detail":"孩子脉呼吸十五至以上，三至以下，皆死矣。",
							"type":"paragraph"
						}
					]
				},
				{
					"type":"section",
					"title":"病证",
					"content":[
						{
							"detail":"初生小儿，鹅口撮噤，并是出胎，客风着颅脐致有此，可以小艾灸三壮及烙之愈。",
							"type":"paragraph"
						},
						{
							"detail":"初生小儿，至夜啼者，是有瘀血腹痛，夜乘阴而痛则啼。",
							"type":"paragraph"
						},
						{
							"detail":"初生小儿，一月内乳利如胶，是母寒气伤胃所致也。",
							"type":"paragraph"
						},
						{
							"detail":"初生小儿，一月内乳利如血，是母胸有滞热所作也。",
							"type":"paragraph"
						},
						{
							"detail":"初生小儿，一月内两眼赤者，是在胎之时，母吃炙热面，壅滞气入胎中，熏儿脑所致也。",
							"type":"paragraph"
						},
						{
							"detail":"小儿温热，皆因从气热而搏胃气使然，下之气平即愈。气虚则生惊而变痫。",
							"type":"paragraph"
						},
						{
							"detail":"小儿惊痫，一从虚邪客气相搏而生其候，当用补养安和即愈。加以性冷及太过即死。",
							"type":"paragraph"
						},
						{
							"detail":"小儿哕逆吐，皆胃气虚，逆气客于脏气而作，当和胃养气。如至下冷极，即小儿霍乱吐逆，皆胃气与阴阳气上下交争而作，当用安和补药，调养即愈。",
							"type":"paragraph"
						},
						{
							"detail":"小儿客忤、无辜，皆因客入所触，及暴露星月，小儿嫩弱，所以此候多恶。",
							"type":"paragraph"
						},
						{
							"detail":"小儿一眼青揉痒是肝疳。二齿焦是骨疳。三肉色鼻中干是肺疳。四皮干肉裂是筋疳。五发焦黄是血疳。六舌上生疮是心疳。七爱吃泥土是脾疳。孩子肌骨肥实，皮肤白，无故烦渴，此自小奶猛冲损肺，但根据后方内用甘草人参合饮子。若气急甚，胸胀起，鼻连眼下睑青色，呻吟之声者，此必死之兆，不得与药。",
							"type":"paragraph"
						},
						{
							"detail":"孩子痢如疳靛者，难效。痢如鹅鸭血者，脾已烂损，不宜与药。",
							"type":"paragraph"
						},
						{
							"detail":"孩子凡有诸色疾苦，但睑下垂牵，必定死矣。",
							"type":"paragraph"
						},
						{
							"detail":"孩子疟皆难效，或发无时，即口噤切牙作声，此必死矣。呼为历瘠疳疟，亦名为锁肠疳。",
							"type":"paragraph"
						},
						{
							"detail":"孩子无故摇头，此为脑顶风。",
							"type":"paragraph"
						},
						{
							"detail":"孩子渴吃乳食，夜啼作声，此即是腹肚痛。",
							"type":"paragraph"
						},
						{
							"detail":"孩子吃乳皆出，此是脾冷。",
							"type":"paragraph"
						},
						{
							"detail":"孩子无故肚大项细，四肢消瘦，筋脉骨节弛缓，是小来少乳，嚼食与吃，早成骨热疳劳，先宜与保童丸吃，续与柴胡鳖甲饮子。（保童丸方见一切疳门中，柴胡饮子方见行迟门中。）孩子头面胸膊肌浓，臂胫细瘦，行走迟者，是小时抱损。",
							"type":"paragraph"
						},
						{
							"detail":"孩子鼻流清涕，或鼻下赤痒，此是脑中鼻中疳极，宜用后方，青黛散吹鼻，兼敷下赤烂处。（方见疳疾吹鼻门中。）已前并诊候孩子疾状，孩子气脉未调，脏腑脆薄，腠理开疏，看脉以时，根据方用药。",
							"type":"paragraph"
						},
						{
							"detail":"孩子或夏中热时，因乳母沐浴多使冷水，奶得冷气，血脉皆伏，见孩子气未定便与奶，使孩子胃毒，及赤白两般恶痢，此乃是奶母之过。凡浴后可令定息良久，候气定揉与之，即全无患。",
							"type":"paragraph"
						},
						{
							"detail":"师巫烧钱，乳母须预祝之，勿令着水喷儿，皆令惊热入心，转成患害，切宜慎之。",
							"type":"paragraph"
						},
						{
							"detail":"凡孩子自生，但任阴阳推移。即每六十日一度变蒸，此骨节长来四肢发热，或不下食乳，遇如此之时，上唇有珠之如粟粒大，此呼为变蒸珠子，以后方退热饮子疗之，不宜别与方药。《幼幼新书》注云∶《颅囟经》以六十日为一变，巢氏《病源》以三十二日为一变，说有不同，故兼存之。",
							"type":"paragraph"
						}
					]
				},
				{
					"type":"section",
					"title":"惊痫癫证治",
					"content":[
						{
							"detail":"牛黄丸",
							"type":"paragraph"
						},
						{
							"detail":"治小儿胎惊及痫，或心热。",
							"type":"paragraph"
						},
						{
							"detail":"牛黄龙脑马牙硝铁焰粉（各一分）上为细末，炼蜜丸如梧桐子大。每日乳食前，热水调破一丸灌下，令母忌口。",
							"type":"paragraph"
						},
						{
							"detail":"又牛黄丸",
							"type":"paragraph"
						},
						{
							"detail":"治孩子惊热入心，疑成痫疾，面色不定，啼哭不出，潮热无度，不吃乳食，大睁眼翻露白，手足逆冷，呼唤不应。",
							"type":"paragraph"
						},
						{
							"detail":"牛黄研大黄独活（各一分）升麻琥珀（炙，别研）绿豆粉大麻仁（别研，各半两）上为细末，蜜丸如梧桐子大。空心热水下一丸，顿服之，食后再服一丸，至十岁加金银箔各五片，忌炙毒物。",
							"type":"paragraph"
						},
						{
							"detail":"虎睛丸",
							"type":"paragraph"
						},
						{
							"detail":"治小儿风痫惊啼，不吃乳。",
							"type":"paragraph"
						},
						{
							"detail":"虎睛（一支）犀角子芩（各等分）栀子仁大黄（各十分）上五味为细末，炼蜜丸如梧桐子大。惊啼不吃奶，乳汁下七丸，风痫米饮下五丸至七丸。",
							"type":"paragraph"
						},
						{
							"detail":"小儿减丸数，取利为度，忌毒物。若有虚热加知母六分。",
							"type":"paragraph"
						},
						{
							"detail":"又虎睛丸",
							"type":"paragraph"
						},
						{
							"detail":"治小儿子二十四种惊痫，壮热，抽掣脚手，呕吐，夜啼，眼肿。",
							"type":"paragraph"
						},
						{
							"detail":"虎睛（一支，《圣惠》用一对）栀子仁茯苓（各二分）牛黄（少许，《圣惠》用半两）人参（一分，《圣惠》用一两）钩藤大黄（各四分）犀角（末一分，《圣惠》用二两）黄芩（一分，《圣惠》用一两）蛇蜕（七寸，烧灰，《圣惠》用一分）上为末，蜜丸如黍米大，空心热水下，随年丸。轻者一服，重者三服，奶汁下亦得，圣惠热水下，奶母忌一切生冷、油腻、毒物。",
							"type":"paragraph"
						},
						{
							"detail":"广利方",
							"type":"paragraph"
						},
						{
							"detail":"治孩子惊痫，不知，迷闷嚼舌，仰目。",
							"type":"paragraph"
						},
						{
							"detail":"牛黄（一大豆）上为细末，研和蜜水服之。",
							"type":"paragraph"
						},
						{
							"detail":"二十二味虎睛丸",
							"type":"paragraph"
						},
						{
							"detail":"治孩子从一岁至大，癫发无时，口出白沫，小便淋沥不利。",
							"type":"paragraph"
						},
						{
							"detail":"虎睛（一支，生眼佳，曝干，酒浸令黄色）蚱蝉（四枚，去翅足，炙）珍珠蜂房（各三钱）麻黄钩藤（各三分）铁精防葵大黄子芩龙齿银屑栀子仁羌活（各四分）柴胡升麻白鲜皮雷丸（烧令赤）人参（各三分）细辛（一分半）蛇皮（五寸，炙）石膏（五分）上为末，蜜丸如赤豆大。四五岁五丸，日再服，大儿十丸，浓煎米饮下，忌生冷油腻。",
							"type":"paragraph"
						}
					]
				},
				{
					"type":"section",
					"title":"疳痢证治",
					"content":[
						{
							"detail":"保童丸",
							"type":"paragraph"
						},
						{
							"detail":"治小儿孩子诸色疳候，或腹内虚胀，惊痫头发立，常咬手指。脊疳，疳劳，臂胫细弱，行立不得，及鼻下常赤，清涕涎流不止，舌上生疮。脑疳，口疳，腹上筋脉青。",
							"type":"paragraph"
						},
						{
							"detail":"虎睛（半支）朱砂麝香（各一钱）龙脑牛黄巴豆芎桔梗枳壳檀香蕉茯神人参当归羌活代赭鹤虱白术（各半两）上为细末，下香、砂、巴豆令匀，炼蜜丸如梧桐子大。一岁至五岁每日一丸，十岁每日三丸，并空心米饮下。但稍知，孩子病甚，即加药与之。孩子未效，奶母忌生冷、油腻、炙、毒鱼、大蒜、米醋。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子疳痢，诸色疳，并一十五病状∶一腹大，二皮肤黑黄，三骨节粗，四眼赤，五口赤，六鼻中生疮，七头发黄，八咬指甲，九爱吃土，十爱吃甜物，十一身热，十二头大，十三脐凸，十四项细，十五面无光，并宜常服保童丸方。",
							"type":"paragraph"
						},
						{
							"detail":"朱砂（半分）牛黄麝香蟾酥（各少许）阿魏（二分）上先将朱砂于净器中，研如粉，入诸药一时，以蒸饼为丸，忌羊血、生冷等。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子疳气，或腹肚胀上筋脉，头大项细，吃物不知足，夜中即起，腹内长鸣。",
							"type":"paragraph"
						},
						{
							"detail":"大黄（一两）陈橘皮（二两，酸醋二合，浸两日，晒干）蜣螂（二十个，去翅足子，热烧醋，安之以杯，盖地上去火毒，候冷取出，炒过）上为末，蜜丸如梧桐子大。每日空心热水下十丸，忌如常。",
							"type":"paragraph"
						},
						{
							"detail":"紫雪丸方",
							"type":"paragraph"
						},
						{
							"detail":"治小儿五疳，兼腹肚虚胀，疳气烦闷，或时燥渴。",
							"type":"paragraph"
						},
						{
							"detail":"大黄黄连代赭（各二分）朱砂麝香（各少许）杏仁（去皮尖，别研）肉豆蔻巴豆（去皮，以冷水浸，别研，各一两）上为细末，蜜丸如赤豆大。每服空心米饮下一丸，五岁十岁只可服五丸，临时加减，忌生冷、油腻、炙。",
							"type":"paragraph"
						},
						{
							"detail":"朱砂丸",
							"type":"paragraph"
						},
						{
							"detail":"治孩子疳痢，辨虫颜色，定吉凶。",
							"type":"paragraph"
						},
						{
							"detail":"朱砂（半石莲大）阿魏（如朱砂大）蝙蝠血（三两滴）蟾酥（少许）上为细末，和少许口脂调，先以桃柳枝煎汤浴儿，后看小儿大小，以绿豆大填儿脐中，后用纸片脐中贴之，用青衣盖儿，看虫出来，黄色者轻，青黑色重。",
							"type":"paragraph"
						},
						{
							"detail":"青黛散",
							"type":"paragraph"
						},
						{
							"detail":"治孩子鼻流清涕，或鼻下赤痒。",
							"type":"paragraph"
						},
						{
							"detail":"青黛（一钱）芦荟地龙（各半钱）朱砂（一字匕）瓜蒂（半钱）细辛（一钱）宣连（半钱）上为细末，和合吹鼻中，入麝香少许。",
							"type":"paragraph"
						},
						{
							"detail":"保童丸",
							"type":"paragraph"
						},
						{
							"detail":"朱砂麝香新蟾酥（各等分）上研合成剂，合子内盛，丸如麻子大。又于一合子内浸一丸，以箸头点入鼻中，亦名问命丸。但孩子病甚，即与吹之，或得七喷，可以治之；五喷即甚；三喷必死矣。此不可深着水浸，临时入水亦不畏。",
							"type":"paragraph"
						},
						{
							"detail":"盖脑散",
							"type":"paragraph"
						},
						{
							"detail":"治孩子脑疳鼻痒，毛发作穗，面色赤。",
							"type":"paragraph"
						},
						{
							"detail":"地榆（炙）蛤蟆（烧，各一分）蜗牛壳（二十一个）青黛石蜜（各二分）麝香（二大豆许）上为末，吹鼻当有黄水出，忌甜物。",
							"type":"paragraph"
						},
						{
							"detail":"胡黄连丸",
							"type":"paragraph"
						},
						{
							"detail":"治孩子热疳。",
							"type":"paragraph"
						},
						{
							"detail":"胡黄连蟾酥（各等分）上为末，蜜丸如绿豆大。五岁热水下二丸。",
							"type":"paragraph"
						},
						{
							"detail":"调中丸",
							"type":"paragraph"
						},
						{
							"detail":"治孩子诸疳，或热攻冲心，肺气急，昼夜有汗，日渐羸瘦，不吃乳食。",
							"type":"paragraph"
						},
						{
							"detail":"柴胡茯苓人参木香桂心大黄（湿纸裹煨）枳壳（麸炒，去皮瓤）甘草（炙）鳖甲（醋炙，各等分）上为末，蜜丸如梧桐子大，每岁两丸，至五岁三丸，热水下，忌如常。",
							"type":"paragraph"
						},
						{
							"detail":"地黄煎方",
							"type":"paragraph"
						},
						{
							"detail":"治孩子疳劳，肺气热咳嗽，四肢渐瘦，心肺干。",
							"type":"paragraph"
						},
						{
							"detail":"生地黄汁（五两）蟾酥生姜汁蜜（各一两）鹿角胶（半两）上先将地黄汁安锅内，慢火煎，手不住搅，约五六沸下酥，又五六沸下蜜，次下胶，又下姜汁，慢火煎，候如稀饧，即住火。每食后两度，共与一匙头，忌毒物。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子疳蚀口齿，齿龈宣露，臭秽不可近。",
							"type":"paragraph"
						},
						{
							"detail":"葶苈（炒）胡桐律（等分）上为末，以腊月猪脂调。微煎作膏。取柳木箸子绵裹，微微药时烙。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子疳蚀唇鼻及诸疮。",
							"type":"paragraph"
						},
						{
							"detail":"硫黄干漆文蛤上等分烧灰，稍烟尽，研为末，入麝香少许，以帛拭疮脓后，用药干掺之立效。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子初患诸色痢及微有疳气。",
							"type":"paragraph"
						},
						{
							"detail":"上用枳实，不限多少，炒令黑，拗破，看内外相似，为散，空心米饮下半钱，以岁加减服之，忌如常。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子赤白痢。",
							"type":"paragraph"
						},
						{
							"detail":"阿胶赤石脂枳壳（麸炒）龙骨诃子（炮半热，去核，各半两）白术（一分）上为末，一岁二岁空心米饮下半钱。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子冷毒疳痢，白脓疳靛，日加瘦弱，不吃食，腹痛。",
							"type":"paragraph"
						},
						{
							"detail":"青木香（一分）黄连（半两）上为末，蜜丸如梧桐子大。一岁以上空心热水下一丸，三岁五岁服二丸。药性热者，不宜多服，忌生冷。",
							"type":"paragraph"
						},
						{
							"detail":"温脾散",
							"type":"paragraph"
						},
						{
							"detail":"治孩子水泻利并脾冷，食乳不消，吃奶频吐。",
							"type":"paragraph"
						},
						{
							"detail":"附子干姜甘草（炮，锉。各半两）白术（一两）上为末，空心米饮下半钱，忌鲜鱼毒物。",
							"type":"paragraph"
						}
					]
				}
			]
		},
		{
			"type":"section",
			"title":"卷下",
			"content":[
				{
					"type":"section",
					"title":"火丹证治",
					"content":[
						{
							"detail":"黄帝问岐伯曰∶后生少稚，多被恶疾，丹毒二品，若何分之。岐伯曰∶阳解百年，一十以上为毒，一十以下为丹，丹、毒一也。随其大小，分别以治之，有毒至根据方，万无一差。喻人间男女皆遭丹毒，至根据此枉死者复何限哉。良由信邪师之语，仍被恐之，愚昧之人勿与下手，请根据方用之，今出此图形状。如后。",
							"type":"paragraph"
						},
						{
							"detail":"伊芳火丹从两胁起。",
							"type":"paragraph"
						},
						{
							"detail":"神灶丹。从肚起。",
							"type":"paragraph"
						},
						{
							"detail":"尿灶丹。从踝起。",
							"type":"paragraph"
						},
						{
							"detail":"胡吹灶丹。从阴囊上起。",
							"type":"paragraph"
						},
						{
							"detail":"天火丹。从腹背遍身起。",
							"type":"paragraph"
						},
						{
							"detail":"天雷丹。从头顶起。",
							"type":"paragraph"
						},
						{
							"detail":"炼火丹。从背甲起（方阙）。",
							"type":"paragraph"
						},
						{
							"detail":"胡漏灶丹。从脐中起。",
							"type":"paragraph"
						},
						{
							"detail":"废灶丹。从曲臂起。",
							"type":"paragraph"
						},
						{
							"detail":"神气丹。从头项上起。",
							"type":"paragraph"
						},
						{
							"detail":"土灶丹。从阴踝起。",
							"type":"paragraph"
						},
						{
							"detail":"朱黄丹。赤豆色遍身上起。",
							"type":"paragraph"
						},
						{
							"detail":"萤火丹。从耳起。",
							"type":"paragraph"
						},
						{
							"detail":"野灶丹。从背脊起。",
							"type":"paragraph"
						},
						{
							"detail":"鬼火丹。从面上起。",
							"type":"paragraph"
						},
						{
							"detail":"伊芳火丹从两胁起。",
							"type":"paragraph"
						},
						{
							"detail":"上用猪粪烧灰，并铁糟中泥拌调涂之，日三。",
							"type":"paragraph"
						},
						{
							"detail":"神灶丹从肚起。",
							"type":"paragraph"
						},
						{
							"detail":"上用土蜂窠、杏仁、腻粉，生油调涂立瘥。",
							"type":"paragraph"
						},
						{
							"detail":"尿灶丹从肚起。",
							"type":"paragraph"
						},
						{
							"detail":"上用屋四角头茅草烧灰，使鸡子白调涂之。",
							"type":"paragraph"
						},
						{
							"detail":"胡吹灶丹从阴囊上起。",
							"type":"paragraph"
						},
						{
							"detail":"上用水茄窠下泥和苦酒涂之。",
							"type":"paragraph"
						},
						{
							"detail":"天火丹从腹背遍身起。",
							"type":"paragraph"
						},
						{
							"detail":"上用桦皮白末和生油调涂之。亦用赤石脂调涂。",
							"type":"paragraph"
						},
						{
							"detail":"天雷丹从头顶起。",
							"type":"paragraph"
						},
						{
							"detail":"上用阴干葱末拌赤石脂涂。又用灶下土鸡子白调涂。",
							"type":"paragraph"
						},
						{
							"detail":"胡漏灶丹从脐中起。",
							"type":"paragraph"
						},
						{
							"detail":"上用屋漏水调灶中土涂之。",
							"type":"paragraph"
						},
						{
							"detail":"废灶丹从曲臂起。",
							"type":"paragraph"
						},
						{
							"detail":"上用屋四角茅草烧灰，鸡子白调涂之。",
							"type":"paragraph"
						},
						{
							"detail":"神气丹从头背上起。",
							"type":"paragraph"
						},
						{
							"detail":"上用牯牛骨烧灰，羊脂涂之。",
							"type":"paragraph"
						},
						{
							"detail":"土灶丹从阴踝起。",
							"type":"paragraph"
						},
						{
							"detail":"上用屋四角茅草、灶横麻及鸡子白调涂之。",
							"type":"paragraph"
						},
						{
							"detail":"朱黄丹赤豆色遍身上起。",
							"type":"paragraph"
						},
						{
							"detail":"上用慎火草捣汁和酒调涂之。",
							"type":"paragraph"
						},
						{
							"detail":"萤火丹从耳起。",
							"type":"paragraph"
						},
						{
							"detail":"上用慎火草捣汁涂之。圣惠以醋调涂野灶丹从背脊起。",
							"type":"paragraph"
						},
						{
							"detail":"上用柔香茸、蒴KT、赤小豆末涂之立瘥。",
							"type":"paragraph"
						},
						{
							"detail":"鬼火丹从面上起。",
							"type":"paragraph"
						},
						{
							"detail":"上用灶下土、鸡子白调涂之立瘥。",
							"type":"paragraph"
						}
					]
				},
				{
					"type":"section",
					"title":"杂证",
					"content":[
						{
							"detail":"平和饮子",
							"type":"paragraph"
						},
						{
							"detail":"小儿初生，可日与之。",
							"type":"paragraph"
						},
						{
							"detail":"人参茯苓甘草（炙）升麻（各一分）上以水一白盏，煎至一合，半月以来时时与之，乳母忌油腻。盈月及百以来加之临时，冷加白术，热加（缺），各半钱。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子脐中不干。",
							"type":"paragraph"
						},
						{
							"detail":"白矾（一钱，过）龙骨（一分）上为细末，入麝香少许，每次使拭脐干掺之，用帕裹避风。",
							"type":"paragraph"
						},
						{
							"detail":"青木香散",
							"type":"paragraph"
						},
						{
							"detail":"治孩子阴囊或如疝肿胀。",
							"type":"paragraph"
						},
						{
							"detail":"狐阴（一支，炙）蒺藜（炒）地肤皮昆布枳壳（炒）槐子（炒，各一分）上为末，一岁二岁，空心服，米饮下一钱。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子蛔虫咬心痛，面伏地卧，口吐清水痰涎。",
							"type":"paragraph"
						},
						{
							"detail":"槟榔苦楝根鹤虱（炒。各半两）上为末，空心热茶下一钱，以意加减，忌粘食。",
							"type":"paragraph"
						},
						{
							"detail":"杏仁丸",
							"type":"paragraph"
						},
						{
							"detail":"治孩子或渴，此是蛔虫伤。",
							"type":"paragraph"
						},
						{
							"detail":"杏仁（去皮）腻粉（各一分）上为末，每用唾丸。空心米饮茶任下二丸。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子赤游肿或如丹，烦渴，浑身赤瘤，壮热。",
							"type":"paragraph"
						},
						{
							"detail":"绿豆粉铅白霜上细研，芸薹汁调涂之。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"取铅霜法∶将铅来于石上，打令薄，掘地作坑同铅片大，以杵捣坑实，满坑着醋，以铅盖定，经一宿去取，霜如珠子大，和药使之。如烦渴以后，服解热饮子。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"麦门冬小芦根竹叶干葛（捣末）漏芦犀角屑上水四合，药半两，煎一合，无问食前后，徐徐与之。",
							"type":"paragraph"
						},
						{
							"detail":"硝石散",
							"type":"paragraph"
						},
						{
							"detail":"治孩子身上无故肿，但觉肉色赤热。",
							"type":"paragraph"
						},
						{
							"detail":"硝石大黄绿豆（各等分）上为末，每用时随肿大小，取根研汁调涂肿上。如有恶物，即看有点子，以膏贴之，四面以散子之。若无根，即用鸡子白或车前根叶亦得。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子胎中受风，长后或满身痒如疥疮，或如饥饱痒疮。",
							"type":"paragraph"
						},
						{
							"detail":"葱白硝臭黄硫黄（各等分）上用油半两，烧令热，下少许蜡，先剥葱白三茎细切，待油热即泼葱上细研，续下硫黄、臭黄、硝，更研之，旋涂。",
							"type":"paragraph"
						},
						{
							"detail":"茴香散",
							"type":"paragraph"
						},
						{
							"detail":"治孩子赤眼并胎热，及疳障多泪。",
							"type":"paragraph"
						},
						{
							"detail":"茴香冬青胆（阴干）生甘草（各等分）上为细末，每洗眼时取药一分、水一盏，煎十沸后，温洗之，或孩儿长大，即药并水。",
							"type":"paragraph"
						},
						{
							"detail":"引子方",
							"type":"paragraph"
						},
						{
							"detail":"孩子用药洗眼后，可更服之。",
							"type":"paragraph"
						},
						{
							"detail":"知母黄芩青葙子地肤子秦皮车前子山栀子独活（各等分）上药以水五合，煎二合，去滓温服，忌食如常。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子耳。",
							"type":"paragraph"
						},
						{
							"detail":"白矾（半两，烧过）龙骨铅丹（烧。各一分）麝香（少许）上为末，以绵裹竹枝子探脓水。以一小豆大药敷之。别以绵裹塞填之，勿令见风。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治小儿耳。",
							"type":"paragraph"
						},
						{
							"detail":"石硫黄（制）上为细末，以糁耳中，日一夜一。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治孩子小便不通。",
							"type":"paragraph"
						},
						{
							"detail":"茯苓通草冬瓜子车前子（各等分）上以水四合，药半两，煎一合半作两服，忌油腻。",
							"type":"paragraph"
						},
						{
							"detail":"侧柏散",
							"type":"paragraph"
						},
						{
							"detail":"治孩子风热。",
							"type":"paragraph"
						},
						{
							"detail":"侧柏郁金天麻（酒浸一宿）干蝎天南星地黄（去土）子芩大黄（各半两）上为末，治风及惊，温酒下。退热，每夜热水下半钱。",
							"type":"paragraph"
						},
						{
							"detail":"柴胡饮子",
							"type":"paragraph"
						},
						{
							"detail":"治小儿行迟，小儿自小伤抱，脚纤细无力，行止不得。或骨热疳痨，肌肉消瘦。",
							"type":"paragraph"
						},
						{
							"detail":"柴胡鳖甲（米醋涂炙）知母桔梗枳壳（麸炒，去瓤）玄参升麻上药等分并细锉，每日煎时，三岁以下，取药半两，水五合，煎二合去滓，分两服，空心食前、后各一服。忌毒物。饮后用澡浴方。",
							"type":"paragraph"
						},
						{
							"detail":"澡浴方",
							"type":"paragraph"
						},
						{
							"detail":"苦参茯苓皮苍术桑白皮白矾（各半两）葱白（少许）上药细，每浴时取一两，沸水二升，浸药后通温，与儿浴之。避风于温处妙。",
							"type":"paragraph"
						},
						{
							"detail":"又方",
							"type":"paragraph"
						},
						{
							"detail":"治小儿数岁不能行。",
							"type":"paragraph"
						},
						{
							"detail":"取葬家未开户，盗其饭食来以哺之，不过三日便起行，勿令人知。",
							"type":"paragraph"
						},
						{
							"detail":"《颅囟经》二卷，不着撰人姓名，考历代史志，自唐《艺文志》已上，皆不载其名，至宋《艺文志》始有师巫《颅囟经》二卷。近世别无传本，惟《永乐大典》内载有此书，并载无名氏序文一篇，称王母金文黄帝得之升天，秘藏金匮，名曰内经，百姓莫可见之，后穆王贤士师巫，于崆峒山得而释之云云。宋志所题师巫与序文相合，殆即是本。又宋史《方技传》云∶“钱乙始以《颅囟经》着名，至京师视长公主女疾，授翰林医学。”按《郡斋读书志》有《钱氏小儿方》八卷，称乙最工疗婴孺病。盖乙着名幼科，其原实出于《颅囟经》矣。此经疑唐末人所作，其曰师巫，盖本于《黄帝内传》。而《内经》第七卷，王冰注亦有师氏藏之一语，故托名师巫，以神其说耳。其曰《颅囟经》者，按《说文》颅，顼颅，首骨，从页卢声。囟，头会脑盖也，象形。HT或从肉宰，HT古文囟字，《唐韵》囟，先进切，今作囟者，俗体字也。又《说文》云，儿，孺子也。从儿，象小儿头囟未合。此盖以儿之初生颅囟未合，证治不同，故取以名其书欤。首论脉候至数，次论受病之由，与疗救之术，皆深中肯綮。又论火丹证治，分别十五名目，皆发前人之所未言。其杂证所列，亦多秘方，要必别有所传耳。但沉HT已久，今幸四库全书馆，从《永乐大典》所载，裒辑成书，根据《宋志》旧目，析为二卷。多方托友，亟录以归，藏诸书阁，倘得好事者付梓，以广其传，则诚求保赤，其利甚溥，不独为是书幸也。",
							"type":"paragraph"
						},
						{
							"detail":"乾隆五十三年三月海宁陈识",
							"type":"paragraph"
						}
					]
				}
			]
		}
	]
}