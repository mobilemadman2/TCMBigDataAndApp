{
	"book_title":"秘传刘伯温家藏接骨金疮禁方",
	"content":[
		{
			"type":"section",
			"title":"序",
			"content":[
				{
					"detail":"体仁子曰∶“是书何谓而秘称禁书？”盖缘外无独秘，故以禁书名之也。非秘而不行之所缘元胡久秽中土，我朝太祖高皇帝，爱念民生，平胡灭虏，扫荡膻腥。惟是诸臣不但恐惧，所向无前。然当破釜焚舟之后，未免疮痍困苦。我太祖临戎则心苦，有切肤之痛，故恒破钱粮巨万，招致方外名人及诸奇医，并求接骨出镞、内伤跌仆、金疮种种异术，遍寻起死回生之妙诀，不待言而心恳切矣。又择选经验者，录出成帙，藏之禁中，以为国家征伐斗战之备用。时青田先生与闻国家大事，君臣鱼水，而得禁藏于家。予乃与裔孙松石翁交好数十年，一日偶谈岐黄之学，因叹青囊秘方不得复见于时。翁云∶“吾祖有禁方一册，等闲不以示人，用之辄获奇验。”乃出是书，授予视之。书虽不多，然皆出于岐黄外，别传秘方奇法，非时医所能觑其藩离者也。予何幸而得之，谨当世世宝之勿替也。恐后之子孙不知，或有遗弃之者，故特序其所出之源流云耳。",
					"type":"paragraph"
				},
				{
					"detail":"时宣德二年小春望日谨序",
					"type":"paragraph"
				}
			]
		},
		{
			"type":"section",
			"title":"论跌治法",
			"content":[
				{
					"detail":"凡人在高处跌下，俗名倒栽葱。天灵盖未破者，可救；如穿者，三魂已散，七魄全无，归位，呼吸虽有，是候死之症也。治法灸丹田穴。凡仰天跌下，背脊骨断者，其人坐卧不宁，虽然势重，其神不散，急宜治之无妨。若过七日而医治，则难以救之，必丧黄泉也。其治法∶必用空屋一间，上有着力之处，将带悬之梁上，以人扶起，患者倒背，将两条脚带从两胁兜转，脚带在臂上兜起，悬空吊之，前用两条，后用两条，即将人吊起，其人自直。用海板一块，长三尺许，放于背上，又另将脚带胸前绑一道，腰下绑一道，内绑一道，共三道，连人带板而绑，其人一吊自直。而就板绑之，其直非常，轻轻放下，仰天而卧，不可摇动。",
					"type":"paragraph"
				},
				{
					"detail":"用药七服，七日后轻轻将脚带放下，其板则不可去。再用七日，轻轻抽去板，二十一日方可摇动其腰脊，自接上也。再以别药以去其伤而并补之为妙。",
					"type":"paragraph"
				},
				{
					"detail":"仆心跌去，有跌断胸膀骨者，即搀起仰卧不用动手，即用接骨丹七服，其骨自接，不拘。其骨不断者，只用七厘散三服，不拘服别药而愈。凡跌断肋骨，不用动手，照前法而治之。先以膏药贴患处，即用行伤打药去尽瘀血，后服接骨丹七服，其骨凸出，照后用药酒去伤一月而愈。凡顶骨跌断而陷下者，用鲜虎脂四两，川芎五钱，酒煎服。凡打碎顶门，不可用草药，恐其溃烂，宜用止血散掺之，次服上部末药。凡食喉伤者不治。伤气喉者，先用银丝缝好，外用草药敷之，日换二次。候其皮肉并合，方用生肌散，外贴膏药，服上部末药汤。",
					"type":"paragraph"
				},
				{
					"detail":"凡人肠出者，用麻油以青布搭上候软，先用手托住肠子，令人含水一口，默向患人面上一喷，其人一惊，其肠自入。用银丝缝好，外敷草药，内服中部末药汤。一法肠出者，用原酒酿数斤，以布浸透，将布搭于肠上，看肠上之布微微热气，即泡热姜汤与患人服下，姜汤入处即能收进，汤力行到，其肠即收完矣。若肠穿者，可用鲜桑白皮打线，缝好其肚上，破处亦以此法缝之，外以血竭末敷上自愈。此法秘传。凡人指断者，须凑上，用水蜡烛内膜包裹，待内骨接上方用生肌散以膏药贴之。凡人身初跌损血出，用草药先内服上部末药，加接骨丹三分同服下。凡中部初跌损，先服中部末药加接骨丹五分。轻者七日后服煎药，重者二七日后服煎药。",
					"type":"paragraph"
				},
				{
					"detail":"凡下体初跌损，治法同中部，服下部末药。凡人偶然闪挫损伤，不拘周身上下，各宜自裁治服，或敷、或贴、或服药等类。如重者加接骨丹三分，轻者则不可用也。",
					"type":"paragraph"
				}
			]
		},
		{
			"type":"section",
			"title":"论斗殴穴道",
			"content":[
				{
					"detail":"凡斗殴周身穴道难以尽述，特纂其要，智者当深察之不可忽也。霸王开锁一拳，即咽喉也。若闷者，即在脑后百劳上一寸，左手衬在穴上，用右手不论轻重连打数下即醒。如不醒激用艾灸之，其穴在脑骨下一寸五分，以麝香连灸四五次而醒，即用顺气散。如不醒则无救矣。或灸丹田穴。",
					"type":"paragraph"
				},
				{
					"detail":"封喉在霸王开锁下三寸，用手横打外去者是也。如闷者在霸王开锁穴下半寸，用左手叉项，右手扳住头，往后一扳即醒，后用顺气散。两气眼在隔孔上下，后气眼照前气眼是也。",
					"type":"paragraph"
				},
				{
					"detail":"打上气眼闷倒者，照前手衬打后气眼，打后气眼还拳即打前气眼，打前上气眼即打后下气眼，打后上气眼即打前下气眼。若打左边须打右边，若打右边须打左边。若不醒照前法灸肩井穴，醒后服顺气散。打血海，其穴往上第八根肋骨空所为下血海也，第十根肋骨空所为中血海，腋窝中间为上血海也。若打下血海轻者三年死，重者一年死，再重者三月死。打中血海轻者一年死，重者半年死，再重者两月死。打上血海轻者一月死，重者五日死，再重者即死。其穴不拘上下左右，打伤俱要吐鲜血而死，急宜治之无妨。即用行伤打药行血十三味一帖为上，后用归血入筋药，若迟之则无救矣。打霍肺，其穴在下气眼傍一寸是也，内空而外实，若拳打重者，打进肋骨不拘几根，亦用十三味药一帖，后用接骨丹，其骨自然凸出，再用行药，补药亦可。肋骨不断者，亦用十三味一帖，后用补肺丸为妙。人参五钱，白芍五钱，浓朴五钱，前胡一两，以上研为细末蜜丸如绿豆大，每服一钱，空",
					"type":"paragraph"
				},
				{
					"type":"section",
					"title":"行血归经散",
					"content":[
						{
							"detail":"打血海者用。橘红牛膝荆芥（各五钱）防己生地五加皮（各一两）甘草川芎桔梗（各三钱）当归（四钱）",
							"type":"paragraph"
						}
					]
				},
				{
					"type":"section",
					"title":"顺气散",
					"content":[
						{
							"detail":"陈皮木香浓朴前胡神曲（炒）生地川芎石菖蒲五加皮白豆蔻杜仲（盐水炒）以上各五钱，共为细末。每服一钱，好酒送下。",
							"type":"paragraph"
						}
					]
				},
				{
					"type":"section",
					"title":"扫肠丸",
					"content":[
						{
							"detail":"打盘肠者用。苏木木通皂矾（火）五加皮（各一两）红花泽泻前胡（各五钱）当钱）核桃肉（半斤）以上共为细末，为丸如桐子大。每服二十丸，陈酒送下，如大便出粪黑者",
							"type":"paragraph"
						}
					]
				},
				{
					"type":"section",
					"title":"护心七厘散",
					"content":[
						{
							"detail":"打翻肚并黑虎透心者用，大凡打重者，宜先服此药一服。接骨虫（不拘多少入坛内饿二洗净入酒酿内醉死，晒干为末备用）闹羊花（不拘多少用烧酒浸透晒干用）人参桔梗枣仁甘草黄以上各等分为细末，肥壮者每服三分，瘦弱者每服二分，酒冲，临卧时服下，切宜避风。",
							"type":"paragraph"
						}
					]
				},
				{
					"type":"section",
					"title":"十三味行药方",
					"content":[
						{
							"detail":"不拘重伤，凡有瘀血者俱宜用。红花桃仁苏木当归松节五加皮骨碎补牛枳壳木通泽泻前胡大生军通草水煎，空心服。如行过以米粥汤补之，如灸后则血热，可加黄柏。",
							"type":"paragraph"
						}
					]
				},
				{
					"type":"section",
					"title":"加减地黄丸",
					"content":[
						{
							"detail":"人参熟地猴姜当归枣仁茯苓山药枸杞杜仲牛膝生地山萸杏仁川断破故纸共为末，蜜丸桐子大。每服三钱，早晚白汤送下。",
							"type":"paragraph"
						}
					]
				},
				{
					"type":"section",
					"title":"接骨夺命丹",
					"content":[
						{
							"detail":"如死有微气者，灌入可治。自然铜古老钱（各醋七次，各三钱）地鳖虫（五钱）黄麻（烧灰，三钱）大黄（酒煎，五钱）桃仁当归尾红花（各一钱）骨碎补（去毛，酒蒸）乳香没药血竭儿茶朱砂雄黄（各三钱）麝香（五分）共为细末，入瓷瓶内，以蜡封好，勿令泄气，遇症有微气者，即用此药，元酒酿送下即活，连进数服即愈。",
							"type":"paragraph"
						}
					]
				},
				{
					"type":"section",
					"title":"接骨丹",
					"content":[
						{
							"detail":"小拳鸡一只，干拔去毛，捣烂入官桂末，再捣匀敷骨断处，一周时其骨接上矣，即去之。如时间过长，恐生多骨而长出。",
							"type":"paragraph"
						},
						{
							"detail":"（作接骨膏亦可）鸡一只，去净肉，将全身骨酥油炙为末。每服三钱，酒送下。又骨末三钱，取热鸡血调敷患处，再以生鸡皮绑缚，经一周时即去之。",
							"type":"paragraph"
						}
					]
				},
				{
					"type":"section",
					"title":"接骨膏",
					"content":[
						{
							"detail":"血余胡椒百草霜虎骨（各一钱）麝香（五厘）共为末，糯米煮粥捣匀敷患处，若加生地、地鳖虫更妙。",
							"type":"paragraph"
						}
					]
				},
				{
					"type":"section",
					"title":"黎洞丸",
					"content":[
						{
							"detail":"牛黄（三分）大黄（一钱）天竺黄（二钱）雄黄（一钱）藤黄（三分，铜丝打灯火上烧）郁金（二分）言（二分）白三七（二钱）唐魏（一钱）儿茶（三钱）共为末蜜丸，每丸六分，藏固听用，老人服一分，壮者三分，弱者二分，幼小者一分。女人壮者二分，幼小者服一分。",
							"type":"paragraph"
						}
					]
				},
				{
					"type":"section",
					"title":"四骨散",
					"content":[
						{
							"detail":"治跌打损伤之后，筋骨疼痛不能伸缩者。鸡骨节虎骨节犬骨节龙骨共为细末，入下部末药内，服后用宽筋汤。",
							"type":"paragraph"
						}
					]
				},
				{
					"type":"section",
					"title":"地龙散",
					"content":[
						{
							"detail":"治夹打不痛，并治筋骨疼痛。地龙（去净土，酒炒，五分）桑寄生（一钱）乳香没药（去一分）牛膝红花木香（各二钱）归尾羌活（各二钱五分）以上共为细末，每服一钱，热酒",
							"type":"paragraph"
						}
					]
				},
				{
					"type":"section",
					"title":"趁痛丸",
					"content":[
						{
							"detail":"治跌仆损伤及走注历节诸风、软风疼痛等症。草乌（去皮脐，一两）熟地（或生地亦可）半夏曲白僵虫乌药（各五钱）并晒干为末，酒糊为丸桐子大。每服七丸，空心日午临卧温酒送下。如伤损处，姜汁和酒研十丸涂患处。猝中倒者，姜汁、青茶研化七丸灌下即醒。若加地龙、血竭尤妙。",
							"type":"paragraph"
						}
					]
				},
				{
					"type":"section",
					"title":"闪腰挫气方",
					"content":[
						{
							"detail":"不拘年月浅深，一服即效。归身羌活蝎尾骨碎补刘寄奴红花莪术没药（研去油冲服）赤芍丹皮泽兰牛膝（各一钱）生地（二钱）甘草（五钱）桃仁（一钱）酒煎服取汗，忌油煎发物。",
							"type":"paragraph"
						}
					]
				}
			]
		},
		{
			"type":"section",
			"title":"论治法",
			"content":[
				{
					"detail":"凡跌打损伤跌仆，男人伤上部易治，下部难疗，以气上升故也。女人伤下部者易治，上疗，以血下降故也。凡伤须验在何处，按其受伤深浅，明其受毒久新。男子气从左转属阳，女于血从右转属阴，须辨明气血之分为最要。伤前体者死速，伤背肩者死缓；伤左边者气促面黄浮肿，伤右边者气促而面少血。其死症，痰多者死，眼白者死，唇吊者死，失枕者死，粪者死，口臭者死，斜睹者死，气响者死，喘急胸高者死，耳鼻赤急者死，饮食不进者皆属死症也。",
					"type":"paragraph"
				},
				{
					"type":"section",
					"title":"续筋方",
					"content":[
						{
							"detail":"先将断筋凑好相对，用旋复花汁涂之，仍用搽敷包好。",
							"type":"paragraph"
						}
					]
				},
				{
					"type":"section",
					"title":"取箭头入骨肉方",
					"content":[
						{
							"detail":"用巴豆、蜣螂同捣敷之，少顷发痒可取。",
							"type":"paragraph"
						}
					]
				},
				{
					"type":"section",
					"title":"用药歌",
					"content":[
						{
							"detail":"阿胶兮女人圣药，藕节吐血之良方。炒蒲黄呕血可用，骨断兮须求土鳖。姜黄破血能止瘀血赖丹皮苏木。大黄便闭而可行，生地黄善生新血。破风不醒一味，跌打后忌姜葱麻油。疮不敛象皮血竭，古钱三七为仙药，延胡索号曰神品无差。手损兮桂枝急用，瘀血在肠桃归须下。散肿兮荆芥为美，止痛兮滴乳堪夸。头顶引以川芎，足损须用牛膝。补血止血兮姜，消血积三棱莪术。理腰伤兮炒杜仲，旋复花续断疗筋，见肿消能除青肿。橄榄灰止血尤良，柿霜饼血流者无殃。乌药二香顺气之良，金刀泽兰跌仆无双。后人若问作歌者，却是汉庭张子房。",
							"type":"paragraph"
						}
					]
				}
			]
		},
		{
			"type":"section",
			"title":"脉诊",
			"content":[
				{
					"detail":"凡欲识跌打重伤死生，必先察其六脉，起者生，迟细者生，洪大者死；坚强者生，小弱者死，大者二十日死。若命脉和缓关脉实，虽伤重不妨命，脉虚促虽轻亦死。",
					"type":"paragraph"
				}
			]
		},
		{
			"type":"section",
			"title":"辨生死",
			"content":[
				{
					"detail":"凡跌打伤有不治者五，不知痛痒兼发战者，一不治也；天柱骨折及太阳二穴伤者，二不治也；小腹带断心伤破阴囊穿者，三不治也；伤食喉，四不治也；汗出如油尽力叫喊者，五不治也。凡人手足俱有两胫，若一胫断者可治，两胫俱断者，则不治。大抵骨碎与断，要看明伤处平正如何，凡骨低是骨不曾伤，左右再看方知伤处，先须拔捺端正，方用外药。凡认伤处则骨头平正，便见左右损处，则相度骨缝，仔细捻捺骨归旧处。顶门虽破骨未入内，可治。",
					"type":"paragraph"
				},
				{
					"detail":"凡耳后受伤不治。食饱受伤三日不死可治。心胸紧痛，青色未裹心，此乃偏心受伤，可治。",
					"type":"paragraph"
				},
				{
					"detail":"男子两乳受伤，可治，宜急救之，若女人则不治。腹内受伤吐粪者不治。凡气出而不收兼眼不闭者，不治。凡肾子受伤入腹者不治。正皮破未入腹者可治。正心口青肿者不治。挟脊断者亦不治之症也。",
					"type":"paragraph"
				}
			]
		},
		{
			"type":"section",
			"title":"拔捺法",
			"content":[
				{
					"detail":"凡手腕出骱者，医人用左手仰掌托捻被伤手臂，又用右手在下节手近处骱一把，拿定其退缩，尽力一扯，即入故位，方服接骨丹，仍贴膏药。凡肩臂脱骱者，令患者低处坐定，自用两手叉定抱膝上，将膝借力一扯，视其臂随手直前轻轻放两手，就入骱，方服接骨丹，仍贴膏药。凡肩胛骨出，用椅当圈住胁，又用软衣棉被铺好，再令人捉住，两手伸却，坠下手腕，绢布缚之。凡肩井骨在胁下有损，不可夹缚，须捺平正妥贴，以黑龙散敷绢布包好，胁骨亦如此。凡手骨出，须看如何出，若骨向左者，须向右捺入骨，若向右则向左边捺入。",
					"type":"paragraph"
				},
				{
					"detail":"凡脑骨碎，轻轻用手捺平正。若不破，用乌龙散；若破，则用桃花散填口，以绢包之。不可着风水，犯之则破伤风。倘在发内，宜剪去发敷药。凡跨骨从臀上出，可用人挺定援伸，方捺入。若跨骨从裆内出，则不可治矣。凡伤重者，大概要拔伸捺正，或取开捺正，然后用桃花散、黑龙散，再夹缚。大抵拔伸要近处，不可覆在第二节骨上。凡拔伸全要相度左右骨如何出，或当正拔伸者，或当斜拔者，凡拔伸或用一人，或用三人，要看伤势轻重难易如何。",
					"type":"paragraph"
				}
			]
		},
		{
			"type":"section",
			"title":"修整法",
			"content":[
				{
					"detail":"凡骨跌折又出肉外，折处两头必如锋刀，或长短不齐，不能复入，用麻药麻定方用锉之用小锯锯齐，然后按入。方用敷药及膏，外加棉纸数层，再以粉板夹好，过一二日换膏药，日进接骨丹两服。若遇热天用清茶洗净，勿令阻气。若胫骨别出在内者，难治，在外者，用手法推入旧处，方服药。凡跌打肿处，患者不肯令人着手摸者，又肿硬难辨肉内骨之碎否，必须以麻药服之。然后用手捻其肿处，如骨肉有声即是骨碎，以刀割开，如有血出，再用止血散，并麻药麻住，然后取出碎骨，以别骨补好，膏药贴之，外用油纸包好，与淡盐汤一杯服之，待醒后再服接骨丹药。凡阴子跌出有血者，先用桃仁散止血，以线缝好，再以膏贴之，伤一月内尚可正理，久则难治。",
					"type":"paragraph"
				}
			]
		},
		{
			"type":"section",
			"title":"夹缚法",
			"content":[
				{
					"detail":"凡夹缚，夏二日、冬四五日解开，用温水洗去旧药，洗时不可惊动伤处，仍用黑龙散敷平处骨碎皮不破，可用黑龙散贴敷夹缚，若曲折处其势不可夹缚，恐愈后不能伸曲，可用黑龙散敷贴以便曲伸。凡跌破以末药敷口，又用伞纸包好，再用杉木皮缚定。凡夹缚，用杉木皮如指阔，四边排匀，方用绳扎紧三五道，宜粗。如缚指须用苎麻，若杉木皮用尿浸过方用凡脚膝盖骨乃另生者，如跌碎或跌出者，当用物做成一箍，如盖骨大盖在上面，以长带缚定，外用护膝，又缚如日去之。",
					"type":"paragraph"
				}
			]
		},
		{
			"type":"section",
			"title":"医治法",
			"content":[
				{
					"detail":"凡重伤必用药水洗过敷药，轻者不洗亦可。凡腹破肠出者，医得其法，一日不死，医者麻油搽手，然后送肠纳入。倘若肠出外风吹而肠胀干不入，即将麻油搽肠滋润，又用一人托住其肠，再用一人暗含冷水一口，当面一喷，其人必惊，而托肠之人要乘势将肠一推推入，自然收好，即捻定伤口，用银丝或丝线缝口。先用止血散，后贴收口膏药，少顷腹内作响乃肠复位。肠虽归复内中，伤否目力难知，即取火酒一小杯，令患者饮之，使人嗅其伤处，若闻火酒气味，其伤不可治矣。线缝时不可露一毫针，孔如稍露亦不可治，慎之，凡头颅骨破碎，虽白浆流出，不在太阳穴边可治，用上部末药倍加黄荆子，或有孔血出不止，先用血见愁杵烂搽上，日换二次，孔小贴膏药，孔大则搽三日见红色，见红色加收口药，加在膏药上贴之。",
					"type":"paragraph"
				},
				{
					"detail":"凡出血用桃花散，不止可用三七塞之，另围桃花散。凡骨碎筋断皮破，破处俱用桃花散涂四边，缝好以黑龙散敷之。",
					"type":"paragraph"
				},
				{
					"detail":"凡打后作痛，宜用大黄五钱，桃仁三钱，杏仁三钱，归尾一钱，甘草梢五钱，酒煎空心服。凡大小便不通，用通理汤或川芎苏木汤。",
					"type":"paragraph"
				}
			]
		},
		{
			"type":"section",
			"title":"宜忌类",
			"content":[
				{
					"detail":"凡浑身无故作痛，宜服排风汤。凡服伤损药，须忌生冷、牛羊一切发物，服药必乘热服血行运而骨易接。凡跌打处痛肿，此是血凝住，宜用热药汤洗之，外敷黑龙散。凡皮里有碎骨，宜用黑龙散，久骨自出。凡伤重宜服顺气散，不可遽服接骨丹药等类。凡伤不拘轻重忌服草药，犯之即取出不能如旧。凡跌打后大便不通，忌服接骨丹，炒药热爆又兼酒调，则反助火益势，且服四物汤待其势定。如大便不通宜用承气汤加木通、朴硝以通为度，方服接骨丹。凡顶骨碎不可用草药，宜以止血散搽之，内服上部末药，又用鲜蟹、虎骨四两、川芎五钱，用好酒煎服。凡伤处最忌布绢包，恐日后干血胶粘难以换药，用油纸伞纸包好极妥安。",
					"type":"paragraph"
				},
				{
					"detail":"无药处一时折骨，宜权用糯米饭加酒药姜葱同捣，熨斗熨热包夹安好，内服老酒使血不凝，然后取药医治。凡正骨，骨整用乌龙散敷四围，桃花散敷填瘀口，次用伞纸包好夹缚。",
					"type":"paragraph"
				},
				{
					"type":"section",
					"title":"洗药方",
					"content":[
						{
							"detail":"（骨断皮破者，先用此药煎汤洗，后方服麻药）赤芍药（五钱）延胡索（五钱）当归（三钱）（三钱）苍术（一两）荆芥（四两）外加防风、槐枝、花椒、葱、艾共切片，每服用一两，水五升，加荷叶二片煎八分，去渣淋洗。内服麻药方，先用此药麻倒，方可以刀割开。若血涌出，以桃花散止之，用外麻药敷上，使患者不知疼痛，方可割至损处，又用桃花散围敷割处，外边再用收口膏药贴好，与淡盐汤服之。",
							"type":"paragraph"
						}
					]
				},
				{
					"type":"section",
					"title":"内麻药方",
					"content":[
						{
							"detail":"川乌（三钱）草乌（三钱）大半夏（五钱）南星（五钱）黄麻（一钱）闹羊花（九分，酒浸七次）蟾酥（酒浸化，一钱）芋艿叶汁拌药晒干共为末，每服八厘。",
							"type":"paragraph"
						},
						{
							"detail":"川乌（一钱）草乌（一钱）雄黄（二钱）蟾酥（七分）芋叶（七分）半夏（一钱）黄麻花（五分）共为末敷肉上。",
							"type":"paragraph"
						}
					]
				},
				{
					"type":"section",
					"title":"外麻药方",
					"content":[
						{
							"detail":"（名芋艿散）川乌（一钱）草乌（一钱）大半夏（三钱）南星（三钱）闹羊花（一钱）黄麻根汁芋艿叶汁蓖麻根汁三叶汁拌药晒干，须拌七次共为末，醋调敷割肉，或加雄黄少许，蟾酥五分。",
							"type":"paragraph"
						}
					]
				},
				{
					"type":"section",
					"title":"桃花散",
					"content":[
						{
							"detail":"（止血）古锻石（一升，入牛胆内十七次）大黄四两（入铜锅内炒至灰如花色，取出置地一夜而出火毒，研末填疼口并及四边）。",
							"type":"paragraph"
						}
					]
				},
				{
					"type":"section",
					"title":"黑龙散",
					"content":[
						{
							"detail":"（又名乌龙散）穿山甲（灰炒，六两）丁皮（六两）当归（二两）百草霜（五钱）枇杷叶（去毛）五钱共为细末焙收，用时姜汁调和，四边油纸包好，杉木皮缚紧，服淡盐汤，待醒来服调",
							"type":"paragraph"
						}
					]
				},
				{
					"type":"section",
					"title":"调气散",
					"content":[
						{
							"detail":"木香乌药浓朴（姜制）白芷青皮杏仁（去皮尖）陈皮前胡苍术（米泔水浸炒）桔梗甘草梢加姜三片，枣二枚，水二钟煎八分，空心服，次服接骨丹。",
							"type":"paragraph"
						}
					]
				},
				{
					"type":"section",
					"title":"接骨丹",
					"content":[
						{
							"detail":"土鳖虫（火酒醉死焙干，三钱）自然铜（火醋浸十四次，三钱）骨碎补（去毛尖，五钱）血炙，三钱）当归尾（酒洗，五钱）乳香（去油，三钱）没药（去油，三钱）硼砂（二钱）大半夏（汤泡三钱）共为细末，每服一分，陈酒送下。",
							"type":"paragraph"
						}
					]
				},
				{
					"type":"section",
					"title":"续筋丹",
					"content":[
						{
							"detail":"土鳖虫三七血竭龙骨共为细末，用唾津调搽。",
							"type":"paragraph"
						}
					]
				},
				{
					"type":"section",
					"title":"玉龙散",
					"content":[
						{
							"detail":"（又名接骨丹）人中白一味醋七次，研末用。",
							"type":"paragraph"
						},
						{
							"detail":"（白末药，骨不断者可用）人中白一味，醋研细用。",
							"type":"paragraph"
						},
						{
							"detail":"凡跌打损伤，不甚伤，骨不断碎者，用黄末药八分、红末药六分、黑末药八分、桃花散五分、白末药二分、姜五钱，葱白五茎取汁入酒内，加麻油两匙调服，外贴膏药。",
							"type":"paragraph"
						},
						{
							"detail":"凡跌打重伤，骨碎折将危者，先用灰末药一服，大黄，用灰末药一分发黄末药，加巴霜黄末调下五分。瘀血尽后去巴霜、大黄，用灰末药一分发黄末药八分、红末药六分、桃仁末五分，酒调下。",
							"type":"paragraph"
						}
					]
				},
				{
					"type":"section",
					"title":"上部末药",
					"content":[
						{
							"detail":"小川芎（五钱）蔓荆子（二钱五分）赤芍（四钱）白芷（四钱）归尾（四钱）以上共为细末，每服，加麻油炒黄荆子三分，若重伤加接骨丹三分，酒调饱腹服下。轻伤只用接骨丹一分。一方加升麻二钱五分、仙人紫五分（、酒送葱头过服）。",
							"type":"paragraph"
						}
					]
				},
				{
					"type":"section",
					"title":"中部末药",
					"content":[
						{
							"detail":"杜仲（童便浸炒，五钱）赤茯苓（六钱）生地（六钱）秦艽（六钱）桃仁（三钱）红花（三钱）延索（六钱）归尾（八钱）赤芍（五钱）紫荆皮（酒拌炒，一两）共为末，每服一钱，加炒荆子五分，若重伤加接骨丹五分，轻伤加接骨丹三分，酒调，半饥饱送下。又一方去延胡白芷紫荆血梗桃仁红花加甘草黄陈皮白术血里梗临服冲入炒黄荆子五钱、仙人紫八分，一日两服，姜过口。",
							"type":"paragraph"
						}
					]
				},
				{
					"type":"section",
					"title":"下部末药",
					"content":[
						{
							"detail":"牛膝（一两）黄荆子（炒，一两）当归尾（八钱）防风（七钱）独活（七钱）赤芍（六钱）秦艽（六钱）共为细末，每服一钱五分。若重伤加接骨丹八分，轻者五分，和酒送下。凡骨碎者以接骨丹加入，若骨不碎断只用玉龙散加入。一方铁线藤、防风、陈皮、白芷各等分，临服加仙人紫一钱，日两服，葱白过口（前药失记血里梗，无过山龙、黄荆子、紫荆皮）。",
							"type":"paragraph"
						}
					]
				},
				{
					"type":"section",
					"title":"上部伤药",
					"content":[
						{
							"detail":"川芎陈皮花粉茯苓白芷当归蔓荆子防风赤芍五加皮黄麻花甘草过山龙或加升麻、本、南星、威灵仙、半夏，姜三片，水两碗煎服。",
							"type":"paragraph"
						},
						{
							"detail":"（凡头破见髓俱可服）川芎白芷桔梗羌活防风川当归赤芍或加黄荆子、生地、五加皮、甘草，或加升麻、本、南星、花粉、蔓荆子，再加姜三片，水酒煎服。",
							"type":"paragraph"
						}
					]
				},
				{
					"type":"section",
					"title":"中部伤药",
					"content":[
						{
							"detail":"杜仲红花桃仁防风归尾官桂甘草梢赤茯苓生地赤芍过山龙枳壳或加破故纸、桔梗，水酒煎，半饥服。",
							"type":"paragraph"
						},
						{
							"detail":"（凡手、腰、遍身伤俱可用）杜仲桂枝红花桃仁乌药姜黄甘草丹皮生地赤芍归尾续断秦艽加皮或加补骨脂，姜三片，水酒煎服。",
							"type":"paragraph"
						}
					]
				},
				{
					"type":"section",
					"title":"下部伤药",
					"content":[
						{
							"detail":"牛膝肉桂五加皮生地海桐皮独活秦艽赤芍防风防己归尾甘草梢或加木瓜、浓朴、陈皮，水酒煎，空心服下。",
							"type":"paragraph"
						},
						{
							"detail":"（凡腿足伤俱可服）牛膝独活海桐皮肉桂防己归尾赤芍甘草梢五加皮黄续断生地丹皮防风红花姜三片，水酒煎服。凡痛甚加乳香，没药三部同用。",
							"type":"paragraph"
						}
					]
				},
				{
					"type":"section",
					"title":"止血草药方",
					"content":[
						{
							"detail":"血见愁三七马兰头旱莲草共捣烂涂敷。",
							"type":"paragraph"
						}
					]
				},
				{
					"type":"section",
					"title":"膏药方",
					"content":[
						{
							"detail":"凡跌打骨碎皮破者不用。片香（二斤）真麻油（一两）当归（一两）红花（五钱）白芷（五钱）川芎（三钱）苏木（三钱）杜仲（二钱）破故纸（二钱）木瓜（二钱）牛膝（五钱）羌活（五钱）防风（五钱）荆芥（五钱）续断（五钱）生地（五钱）五加皮（二钱）威灵仙（三钱）大黄（一两）紫荆皮（五钱）麻黄（五钱）发灰（五钱）黄柏（五钱）苦参（五钱）黄毡（四两）细料药∶百草霜（四两）乳香没药甘松山柰大黄各等分再加葱姜汁各四腕。",
							"type":"paragraph"
						}
					]
				},
				{
					"type":"section",
					"title":"收口膏药方",
					"content":[
						{
							"detail":"麻油（一斤）川芎（一两）赤芍（一两）防风（一两）荆芥（一两）白芷（一两）大黄（一两）黄柏（八（二钱）天花粉（二钱）黄丹（四两）水粉（四两）细料药∶珍珠海螵蛸血竭龙骨儿茶轻粉土鳖虫共研细末，撒在膏上贴。",
							"type":"paragraph"
						}
					]
				},
				{
					"type":"section",
					"title":"活血住痛散",
					"content":[
						{
							"detail":"肉桂归尾甘草梢川芎杜仲木瓜虎骨羌活独活乳香没药白芷生乌药水、酒各一碗煎，加童便服。气喘加沉香，头疼倍加川芎，虚汗加麻黄根、浮小麦、白术、黄，寒重加干姜，小便不通加车前子、木通。热重加柴胡、栀子仁，笑不止加杜仲、破故纸，寒不退加人参、白芍、麻黄，胸紧加枳壳、桔梗，热不退加蓬芥、栀子、薄荷，肚内有血块加三棱、莪术、香附，语言恍惚晕去加朱砂、远志，伤头出血多加生地，呕吐饮食不进加藿香、砂仁、丁香、半夏、若痛不进饮食加人参，口中血腥气加阿胶，如不止用生丁香嚼之，口内吐出粪及食饱伤胃加丁香、草果、半夏、砂仁，如不效是肠断出血，周身麻木，不知人事时或昏闷，加倍人参或独用参汤亦可。",
							"type":"paragraph"
						}
					]
				},
				{
					"type":"section",
					"title":"通利汤",
					"content":[
						{
							"detail":"大小便闭用。归尾红花桃仁猪苓泽泻木根甘草梢赤芍桔梗枳壳大黄芒硝车前子姜三片，水酒煎服。",
							"type":"paragraph"
						}
					]
				},
				{
					"type":"section",
					"title":"又方桃仁桔梗汤",
					"content":[
						{
							"detail":"桃仁（三十五粒）桔梗杏仁大黄（煨，各七钱）车前子当归（各五钱）红花苏木芒硝（各五钱）木通猪苓泽泻（各三钱）加姜三片，水酒煎服。",
							"type":"paragraph"
						}
					]
				},
				{
					"type":"section",
					"title":"排风汤",
					"content":[
						{
							"detail":"肉桂赤芍白芍川当归川芎藓皮杏仁甘草独活防风麻黄白茯苓姜三片，水酒煎服。",
							"type":"paragraph"
						}
					]
				},
				{
					"type":"section",
					"title":"阴红汤",
					"content":[
						{
							"detail":"（治妇人伤，瘀血不散，腹胀大小便不通，闷乱欲绝，用此药。待瘀血尽后方用前药）阿胶发灰没药酒煎加童便服。",
							"type":"paragraph"
						}
					]
				},
				{
					"type":"section",
					"title":"寻痛散",
					"content":[
						{
							"detail":"（骨断折可常服，闪腰亦可服）乳香没药木香川芎归尾杜仲肉桂续断虎骨（炭火，火酒淬）古铜钱（火醋淬七次）共研细末，每服酒调服两匙。",
							"type":"paragraph"
						}
					]
				},
				{
					"type":"section",
					"title":"紫金散",
					"content":[
						{
							"detail":"（骨不碎折者可用）红肉消骨碎补无名异（醋拌）续断归尾牛膝桃仁蒲黄牡丹皮川芎杜仲苏木红花（各等分）共为末，每服三钱酒送下。",
							"type":"paragraph"
						},
						{
							"detail":"（红末药）紫金皮一味，醋炒为末。",
							"type":"paragraph"
						}
					]
				},
				{
					"type":"section",
					"title":"麻黄散",
					"content":[
						{
							"detail":"（治破伤风发寒热）肉桂（三分）干姜（四分）麻黄（去节，一分）半夏（姜制，七分）陈皮（八分）苍术（五分）桔梗（七分）川芎（七分）枳壳（七分）姜三片煎服。",
							"type":"paragraph"
						}
					]
				},
				{
					"type":"section",
					"title":"消风散",
					"content":[
						{
							"detail":"（治破伤风牙关紧闭）川当归（一钱）川芎（八分）南星（五分）甘草（七分）防风（七分）陈皮（分）羌活（一钱）半夏（五分）白芷（八分）芍药（八分）升麻（一钱）桔梗（五分）加生姜三片煎服。",
							"type":"paragraph"
						},
						{
							"detail":"又方皂角末吹鼻内，男左女右。",
							"type":"paragraph"
						},
						{
							"detail":"又方杏仁泡去皮尖，捣烂，火酒调敷患处。",
							"type":"paragraph"
						},
						{
							"detail":"又方萝卜叶捣烂包破处。",
							"type":"paragraph"
						}
					]
				},
				{
					"type":"section",
					"title":"龙骨散",
					"content":[
						{
							"detail":"（治跌坏医好后筋不伸）鸡骨节虎骨节犬骨节龙骨海桐皮（各八钱）共研末入下部末药，内加牛膝（炒，二两）黄荆子（二两）续断（八分）秦艽羌活川当归（各六钱）",
							"type":"paragraph"
						}
					]
				},
				{
					"type":"section",
					"title":"宽筋汤",
					"content":[
						{
							"detail":"（治前症日进一服）肉桂牛膝姜黄黄白茯苓独活海桐皮川当归川断生地酒煎，空心服。",
							"type":"paragraph"
						}
					]
				},
				{
					"type":"section",
					"title":"跌伤阴囊方",
					"content":[
						{
							"detail":"古铜钱油胡桃共为细末，陈酒送下。",
							"type":"paragraph"
						}
					]
				},
				{
					"type":"section",
					"title":"千金丸",
					"content":[
						{
							"detail":"专治跌打损伤，血气攻心，作痛作闷；或产后恶露不尽，肠中如刀刺；或月经不通，小块，瘀血久成痞块。用童便半盅，水半盅，共煎七分，少顷再进一服，恶血自下。男子受刑闷，童便，好酒送下。小肠疝气，赤白痢疾，用米醋合煎三滚，加水一盅，再煎七分，温服。蒲黄（炒，一两）五灵脂（醋炒，一两）延胡索（一两）木香（五钱）共为末，醋糊丸，重者五钱，轻者三钱。",
							"type":"paragraph"
						}
					]
				},
				{
					"type":"section",
					"title":"秘传接骨君臣散",
					"content":[
						{
							"detail":"（黄末药，此系叶宝太家传秘方）白芷川芎桂枝（酒拌）杜仲（酒炒）牛膝（酒炒，各三钱）续断（酒洗）防风（各二钱）防己（二钱）独活秦艽（各五钱）甘草梢（一钱）木瓜（一钱）花粉（二钱）共为末。又将牡丹皮五钱、姜黄一两为末，另加明黄末配延胡索六钱、骨碎补四钱、生地五钱。",
							"type":"paragraph"
						}
					]
				},
				{
					"type":"section",
					"title":"黑神散",
					"content":[
						{
							"detail":"（黑末药）黄荆子（香油炒为末，瓷瓶收贮），黑末药名桃红散，痛甚加乳香（炙）、没药（炙）、血竭共研。",
							"type":"paragraph"
						}
					]
				},
				{
					"type":"section",
					"title":"灰末药",
					"content":[
						{
							"detail":"（名接骨丹与前方同）土鳖虫（火酒醉死，焙干，一钱）骨碎补（去毛，一钱）自然铜（醋四次，三钱）血竭（炙，三钱）归尾（酒浸，五钱）乳香没药（俱炙）半夏（汤泡，三钱）白硼砂（二钱）共研细末收贮。新瘀血攻心加巴霜、大黄末，每服一分，酒服。",
							"type":"paragraph"
						}
					]
				},
				{
					"type":"section",
					"title":"桂枝汤",
					"content":[
						{
							"detail":"（凡伤手者用）桂枝归尾独活赤芍灵仙防风陈皮红花生地防己五加皮赤茯苓水酒煎服。",
							"type":"paragraph"
						}
					]
				},
				{
					"type":"section",
					"title":"海桐皮散",
					"content":[
						{
							"detail":"（伤足用）归尾赤芍生地防风陈皮木瓜牛膝防己赤茯苓肉桂五加皮天花粉海桐皮水酒煎服。",
							"type":"paragraph"
						}
					]
				},
				{
					"type":"section",
					"title":"蔓荆散",
					"content":[
						{
							"detail":"（治跌打伤坏眼目，瘀血胀肿，疼痛难忍）升麻白芷川芎蔓荆本甘草木贼生地红花当归白术水酒煎服。",
							"type":"paragraph"
						}
					]
				},
				{
					"type":"section",
					"title":"杏仁散",
					"content":[
						{
							"detail":"（治跌打瘀血在腹肚内作痛）生地（五钱）桃仁（去皮尖，二钱）杏仁（去皮尖，二钱）归身（一钱）甘草梢（五钱）水煎服。如不散，加柏子根三钱，再服。",
							"type":"paragraph"
						}
					]
				},
				{
					"type":"section",
					"title":"车前散",
					"content":[
						{
							"detail":"（治跌打后大小便不通）木通车前大黄朴硝甘草梢归尾生地桃仁红花芍药枳壳天门冬水酒煎服。",
							"type":"paragraph"
						}
					]
				},
				{
					"type":"section",
					"title":"麝香膏",
					"content":[
						{
							"detail":"（骨碎皮破者不用）红花白芷桃仁牛膝归尾桂枝杜仲续断独活防风地荆芥大黄五加皮灵仙紫荆皮苦参黄柏发灰（各三钱）葱姜汁（各三碗）黄占（二两）百草霜（一两）细药∶麝香没药麻黄（各三钱）同研入膏摊贴。",
							"type":"paragraph"
						}
					]
				},
				{
					"type":"section",
					"title":"收口膏",
					"content":[
						{
							"detail":"（皮破者可用）大黄黄连黄芩苦参（各一两）白松香（二斤）白醋（四两）麻油（十两）节（五钱）先用麻油七两，留三两，看膏老嫩加减；将大黄、草节五味切片，入锅内略炒取起，将松香溶化，入炒过药片同熬，滚久以麻布滤去渣。绞布须长六尺，使人牵扯，又用净水一缸，绞油须内水，将膏在水中扯成块，取作三、四块，仍渐渐入锅内溶化，其膏带水气，油化必盛满锅，锅必用大者方妙，倘锅小、火急、膏满，急用大扇扇之自定，切不可以水泼，恐伤人。直待油化红黄，渐渐化尽，其澄清如镜面可照人，方成膏。又须滴入水中，试老嫩如何，以膏贴手，不粘肉为度。老者加油，嫩者加松香，看老嫩得宜。以筛过百草霜，收到膏再加细药∶土鳖虫（一两）海螵蛸（煮七次）儿茶血竭龙骨（各五钱）珍珠（一钱）象皮（，五分）乳香没药（各一钱）",
							"type":"paragraph"
						}
					]
				},
				{
					"type":"section",
					"title":"药酒方",
					"content":[
						{
							"detail":"（治跌打损伤）川当归赤芍川芎牛膝杜仲紫荆皮何首乌威灵仙肉桂没药姜黄虎骨独活海桐皮五加皮生地乌药桃仁红花丹皮续断防甘草梢干姜秦艽防风羌活落得打三七根地鳖虫（各五钱）以绢袋盛之瓶内，加好酒二十斤，隔水煮三枝香取出，早晚服之，每日二次。",
							"type":"paragraph"
						},
						{
							"detail":"红花当归生地续断秦艽苏木五加皮桃仁广皮乌药米仁虎骨苏梗杜仲牛膝地骨皮（各五钱）加广木香（三钱）好酒十斤浸。",
							"type":"paragraph"
						}
					]
				},
				{
					"type":"section",
					"title":"内麻药至宝方",
					"content":[
						{
							"detail":"凡俗整骨，必先用麻药将患者麻倒，不知疼痛，方可用利刀割开取出碎骨。若血出来，桃花散止之。若有微痛再用外麻药，方可挫锯修治整理。如有缺欠，以他骨补之，又上续筋丹。割处用桃花散圈，割处用收口膏药贴好，方以淡盐汤服，又服一捻金。内外麻药方，俱在前查用可也。",
							"type":"paragraph"
						}
					]
				},
				{
					"type":"section",
					"title":"一捻金",
					"content":[
						{
							"detail":"川当归骨碎补生地牛膝五加皮放杖行桃仁红花羌活独活防风桔虎骨龟板肉桂灵仙甘草梢杜仲川芎黄荆子夫功皮乳香没药赤芍乌药落得打上药共为末，每服三钱，酒调下。",
							"type":"paragraph"
						}
					]
				},
				{
					"type":"section",
					"title":"血竭散",
					"content":[
						{
							"detail":"（治跌打伤，血从口出）干荷叶发灰茅根韭根血竭上各等分，酒煎加童便。",
							"type":"paragraph"
						}
					]
				},
				{
					"type":"section",
					"title":"跌打服热过多转生痰热",
					"content":[
						{
							"detail":"甘草肉桂细茶麻黄杏仁桔梗荆芥灯心水煎服如痰盛加半夏、桑白皮",
							"type":"paragraph"
						}
					]
				},
				{
					"type":"section",
					"title":"附子汤",
					"content":[
						{
							"detail":"治伤损少愈转症伤寒，或阴或阳，宜进此药。若四肢俱冷，是危症也。若不受此药，乃之症。川芎升麻麻黄木通藿香白术红花归尾牛膝砂仁丁香（各一钱五分）紫苏（二钱）甘草（三分）肉桂（五分）附子（五分）姜（三片，煨）葱头（三枚）水煎服，出汗为度。",
							"type":"paragraph"
						}
					]
				},
				{
					"type":"section",
					"title":"损伤冒风四肢疼痛",
					"content":[
						{
							"detail":"川芎桔梗生地归尾牛膝红花白芷紫苏麻黄升麻甘草梢细辛橘红香附赤芍木通肉桂白术加葱姜酒调服。",
							"type":"paragraph"
						}
					]
				},
				{
					"type":"section",
					"title":"黄汤",
					"content":[
						{
							"detail":"治接骨后日久无力不能行走。人参黄白术枸杞牛膝续断肉桂当归（各等分）甘草（三分）水两盅，煎八分，空心服下。",
							"type":"paragraph"
						}
					]
				},
				{
					"type":"section",
					"title":"人咬伤方",
					"content":[
						{
							"detail":"栗子肉嚼烂敷之。",
							"type":"paragraph"
						}
					]
				},
				{
					"type":"section",
					"title":"抓破脸皮方",
					"content":[
						{
							"detail":"用轻粉、生姜自然汁调敷。",
							"type":"paragraph"
						}
					]
				},
				{
					"type":"section",
					"title":"头皮破出血不止方",
					"content":[
						{
							"detail":"用柿花捣烂敷患处。",
							"type":"paragraph"
						}
					]
				},
				{
					"type":"section",
					"title":"跌伤风方",
					"content":[
						{
							"detail":"木瓜甘草银花蝉蜕僵蚕全蝎穿山甲防风白芷连芥花粉薄荷黄柏草仁黄芩酒煎服。",
							"type":"paragraph"
						},
						{
							"detail":"又方黄连黄柏黄芩白蔹栀子鸡尾灰煎好加酒一杯服。",
							"type":"paragraph"
						}
					]
				},
				{
					"type":"section",
					"title":"破伤风",
					"content":[
						{
							"detail":"用草一味煎汤服，用酒煎服，名酒。",
							"type":"paragraph"
						}
					]
				},
				{
					"type":"section",
					"title":"胜金丹",
					"content":[
						{
							"detail":"肉桂（童便浸，二两）丹皮（酒炒，一两）归尾（酒洗，七钱）桃仁红花赤芍乌药延姜黄（酒浸，各五钱）乳香没药（去油，各一两）三棱蓬莪术续断（酒浸，各三钱）香附炒，三钱）刘寄奴泽泻紫荆皮青皮砂仁（炒，各三钱）生地（酒浸，三钱）木香（三钱）甘草（一钱）射虫（研白用，五分）蒲黄（三钱）苏木汁酒童便（各一碗）大黄膏一碗，和药为丸如圆眼大，症重三丸，轻者一丸，须以大金箔为衣。头伤川芎汤下，腰伤杜仲汤下，足伤牛膝汤下。上药寻常酒下，孕妇忌服。",
							"type":"paragraph"
						}
					]
				},
				{
					"type":"section",
					"title":"重伤方",
					"content":[
						{
							"detail":"桃仁浓朴枳壳桂皮生地红花赤芍乳香没药大黄童便同酒煎服。若口吐血，须加侧柏、丹皮、蒲黄。",
							"type":"paragraph"
						}
					]
				},
				{
					"type":"section",
					"title":"一匙金",
					"content":[
						{
							"detail":"古文钱（醋七次，大者一个）地鳖虫（一钱）乳香没药（各三钱）人中白（五分）五味和匀研末，红甜瓜子（炒）与上药配对，每服一匙酒下。",
							"type":"paragraph"
						}
					]
				},
				{
					"type":"section",
					"title":"杖丹膏",
					"content":[
						{
							"detail":"大黄黄柏红花归尾续断苏木肉桂独活银花白芷丹皮胎发半夏赤芍连芥防风生地白芨白蔹骨碎补麻油六斤，将前药酒浸七日，入内熬至枯色，取起再熬至滴水成珠，以飞丹三斤收成膏。",
							"type":"paragraph"
						}
					]
				},
				{
					"type":"section",
					"title":"火汤膏",
					"content":[
						{
							"detail":"细茶乳香没药小狗骨灰（各一两）儿茶樟脑血竭象皮（各五钱）轻粉（二钱）麝香（五分）上共研，入膏搅匀，入瓦瓶内埋土中半月，方可摊贴。",
							"type":"paragraph"
						}
					]
				},
				{
					"type":"section",
					"title":"又膏方",
					"content":[
						{
							"detail":"川乌草乌赤芍白芷白芨乌药肉桂红花骨碎补苏木川芎（各一两）大两）紫荆皮（四两）麻油（三斤）将药切片浸七日，入锅内熬至黑色，去渣，下姜汁、童便、葱汁、苎根汁、金不换汁各一碗，再熬至滴水成珠，取起称过如重三斤半，下飞丹一斤、水粉半斤，收成膏，加乳香、没药各七钱、麝香一钱五分，搅和冷收瓶内埋土中，半月取贴。",
							"type":"paragraph"
						}
					]
				},
				{
					"type":"section",
					"title":"铁布衫丸",
					"content":[
						{
							"detail":"乳香没药（各一两）胎骨（二钱）自然铜（醋十四次，三钱）地鳖虫（焙末，五钱）无名异洗，一两）每味共研细末，取用再加归尾六两，苏木节四两，好酒四碗，童便二碗入砂锅内，慢火熬膏一碗，去渣，红色砂糖半斤搅匀，入前六味为丸，如圆眼核大，辰砂为衣。每服二、三丸，好酒送下，未杖前服。有诀∶铁布衫丸没乳香，胎骨苏木自然良，土鳖无名蜜为丸，可救人间屈杖伤。胎骨丸服杖后伤，狗骨一条预收藏，收入瓦罐加醋熬，外用盐泥固封良，以盐和水泥密涂，文武火三枝香。羊胎一个入罐中，外口须用盐泥封，文武火用心看，一枝香时用方同。独脚将军亦加醋，盐泥封口入罐中，文武火须用心，一枝香时与前同。取胎骨蜜丸焙末，各自收贮如下∶",
							"type":"paragraph"
						}
					]
				},
				{
					"type":"section",
					"title":"胎骨丸方",
					"content":[
						{
							"detail":"狗胎末（一两五钱）羊胎末（五钱）三七末（一两）独脚将军末（一两）胎骨（二钱五分）乌梢蛇送下，朝夕服。",
							"type":"paragraph"
						}
					]
				},
				{
					"type":"section",
					"title":"杖丹服法",
					"content":[
						{
							"detail":"即用前下部末药二钱，加落得打草三钱，空心陈酒送下，若先服药，打无名异一钱五分（便炒不拘多少），极重者服此药，脓血从大便出矣。",
							"type":"paragraph"
						}
					]
				},
				{
					"type":"section",
					"title":"杖打煎药方",
					"content":[
						{
							"detail":"浓朴（三钱）枳壳（三钱）归尾（三钱）生蒲黄（一钱）桃仁（三钱）红花（一钱五分）老酒煎，空心服，渣再煎，打极重者二、三服。",
							"type":"paragraph"
						}
					]
				},
				{
					"type":"section",
					"title":"麻药方",
					"content":[
						{
							"detail":"（此系不在《宝书》内）闹羊花（五钱）川乌（二钱）草乌（二钱）大半夏（二钱）川椒（二钱）胡椒（二钱）共为细末，每服一分，陈酒送下，随量饮酒，醒则药力已退，即为麻汁药。",
							"type":"paragraph"
						}
					]
				},
				{
					"type":"section",
					"title":"鸡鸣散",
					"content":[
						{
							"detail":"（治一切损伤，血积疼痛难忍）一两大黄七粒桃，五钱归尾不相饶，细酒煎来鸡鸣服，所有瘀血实时消。",
							"type":"paragraph"
						}
					]
				},
				{
					"type":"section",
					"title":"伤元活血汤",
					"content":[
						{
							"detail":"（从高坠下，胁肋痛楚难禁，不省人事者用此）活血花粉草柴胡，大黄川甲与当归，红花桃仁为细末，小酒煎来败血催。",
							"type":"paragraph"
						}
					]
				},
				{
					"type":"section",
					"title":"大承汤",
					"content":[
						{
							"detail":"（跌扑瘀血深入脏腑，昏沉不省者用此）大承枳壳大黄硝，苏木红花浓朴草，木通当归与陈皮，水煎服之果为宝。",
							"type":"paragraph"
						}
					]
				},
				{
					"type":"section",
					"title":"调中二陈汤",
					"content":[
						{
							"detail":"（行过宜服此药，调理补养）理中陈腹半夏苓，芎归防芍草芩，槟桔二和青红花，苏木紫苏木香乌。",
							"type":"paragraph"
						}
					]
				},
				{
					"type":"section",
					"title":"夺命丹",
					"content":[
						{
							"detail":"夺命丹内朴硝黄，苏木归尾甘草良，陈皮肉桂红花等，壳通乳没共煎嗜。",
							"type":"paragraph"
						}
					]
				},
				{
					"type":"section",
					"title":"活血通气汤",
					"content":[
						{
							"detail":"活血通气青陈芍，木香乳没归芎索，红花丹参并桂枝，便酒同煎治跌磕。",
							"type":"paragraph"
						}
					]
				},
				{
					"type":"section",
					"title":"跌打损伤危甚者用此",
					"content":[
						{
							"detail":"乳香没药红花（各一钱）土鳖虫七个。共为末，重者一钱，轻者五分，陈酒送下，出度。若金器重伤后，或手足接骱后，筋骨虽愈而不能伸屈者，当用自然铜焖醋淬十次亦用，陈酒送下，随量饮可也，若不能伸曲者，饮服后能徐徐伸曲也。",
							"type":"paragraph"
						}
					]
				}
			]
		}
	]
}