{
	"book_title":"女科撮要",
	"content":[
		{
			"type":"section",
			"title":"前序",
			"content":[
				{
					"detail":"余闻轩岐事业遐哉邈矣，其言说流布至今未尽泯也。然传者或效或否，岂其书不可尽信耶，是信乎人焉耳。语曰医不通儒，不可以言医，其以是欤。太医院使薛君立斋雅近于儒，其以医名世也固宜。君尝以日所施活者，述其病原，详其脉候，着其方，验有所得，辄录之积汇成帙，标曰∶《家居医录》。他日呈于大司马中丞约翁，翁览而善之，授余以锓诸梓、且命申其说。余曰∶嘻!是仁者之心哉，或曰何谓也?夫医，术也，而心术观焉。世之医者，得一方辄以自秘，取一效即以自多，人病在身而渠病在心，且弗之药是尚可以言医，薛君以名医致身，不自秘而以示人，将欲致人人于名医。中丞翁抚绥畿辅，振衰剔弊，既登斯民仁寿之域，复布其医书，欲寿斯民于无穷，兹非仁者之事哉。是宜梓之，以训于世，观者毋徒执其方而求得其心焉，则是录也，其可传矣。",
					"type":"paragraph"
				},
				{
					"detail":"嘉靖戊申春正月吉剑江存所范庆书",
					"type":"paragraph"
				}
			]
		},
		{
			"type":"section",
			"title":"卷上",
			"content":[
				{
					"type":"section",
					"title":"经候不调",
					"content":[
						{
							"detail":"经曰∶饮食入胃，游溢精气，上输于脾，脾气散精，上归于肺，通调水道，下输膀胱，水经四布，五经并行。故心脾平和，则经候如常。苟或七情，内伤六淫，外侵饮食失节，起居失宜，脾胃虚损，则月经不调矣。若先期而至者，有因脾经血燥，有因脾经郁滞，有因肝经怒火，有因血分有热，有因劳役火动；其过期而至者，有因脾经血虚，有因肝经血少，有因气虚血弱。主治之法，脾经血燥者，加味逍遥散；脾经郁滞者，归脾汤；肝经怒火者，加味小柴胡汤；血分有热者，加味四物汤；劳役火动者，补中益气汤；脾经血虚者，人参养荣汤；肝经血少者，六味地黄丸；气虚血弱者，八珍汤。盖血生于脾土，故云脾统血。凡血病当用苦甘之剂，以助其阳气而生阴血，俱属不足。大凡肝脾血燥，四物为主；肝脾血弱，补中益气为主；肝脾郁结，归脾汤为主；肝经怒火，加味逍遥为主。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"（肝经怒火风热等症附）一妇人内热作渴，饮食少思，腹内近左初如鸡卵，渐大四寸许，经水三月一至，肢体消瘦，齿颊似疮，脉洪数而虚，左关尤甚，此肝脾郁结之症，外贴阿魏膏，午前用补中益气汤，午后以加味归脾汤。两月许，肝火少退，脾土少健，仍与前汤送六味地黄丸，午后又用逍遥散送归脾丸。又月余，日用芦荟丸二服，空心以逍遥散下，日晡以归脾汤下，喜其谨疾，调理年余而愈。",
							"type":"paragraph"
						},
						{
							"detail":"一妇人腹内一块，不时上攻，或痛作声，吞酸痞闷，月经不调，小便不利，二年余矣。面色青黄相兼，余作肝脾气滞，以六君子加芎、归、柴胡、炒连、木香、吴茱各少许二剂，却与归脾汤下芦荟丸。三月余，肝脾和而诸症退，又与调中益气加茯苓、丹皮，中气健而经自调一妇人发热口干，月经不调，两腿无力，服祛风渗湿之剂，腿痛体倦，二膝浮肿，经事不通，余作肝脾肾三经血虚火燥症，名鹤膝风，用六味、八味二丸兼服，两月形体渐健，饮食渐进，膝肿渐消，不半载而痊。前症若脾肾虚寒，腿足软痛，或足膝枯细，用八味丸。若饮食过多，腿足或臀内酸胀，或浮肿作痛，用补中益气加茯苓、半夏主之。",
							"type":"paragraph"
						},
						{
							"detail":"一妇人性沉静，勤于女工，善怒，小腹内结一块，或作痛，或痞闷，月经不调，恪服伐肝之剂，内热寒热，胸膈不利，饮食不甘，形体日瘦，牙龈蚀烂，此脾土不能生肺金，肺金不能生肾水，肾水不能生肝木，当滋化源，用补中益气、六味地黄，至仲春而愈。",
							"type":"paragraph"
						},
						{
							"detail":"松江太守何恭人，性善怒，腹聚一块，年余，形体骨立，倏热往来，蚀透腮，或泥春旺木克土，仍行伐肝，时季冬，肝脉洪数，按之弦紧，余脉微弱。余曰∶洪数弦紧，肝经真气虚而邪气实也，自保不及，何能克土?况面色青中隐白，乃肾水不足，肝木亏损，肺金克制，惟虑至春木不能发生耳。勉用壮脾胃滋肾水之剂，肝脉悉退。后大怒，耳内出血，肝脉仍大，按之如无，烦躁作渴，此无根之火，以前药加肉桂二剂，肝脉仍敛，热渴顿退。复因大怒，以致饮食不进，果卒于季冬辛巳日。此木衰弱而金刑克，信夫。",
							"type":"paragraph"
						},
						{
							"detail":"一妇人经候过期，发热倦怠，或用四物、黄连之类，反两月一度，且少而成块，又用峻药通之，两目如帛所蔽。余曰∶脾为诸阴之首，目为血脉之宗，此脾伤五脏，皆为失所，不能归于目矣。遂用补中益气、济生归脾二汤，专主脾胃，年余寻愈。",
							"type":"paragraph"
						},
						{
							"detail":"一妇人两眉棱痛，后及太阳，面青喜怒，余作胆经风热，用选奇汤合逍遥散，加山栀、天麻、黄、半夏、黄芩而愈。此症失治，多致伤目，或两耳出脓，则危矣。",
							"type":"paragraph"
						},
						{
							"detail":"一妇人耳鸣内热，经行不调，肢体倦怠，饮食无味，余以为肝脾虚热，用四君加柴胡、山栀一妇人素勤苦，冬初患咳嗽发热，久而吐血盗汗，经水两三月一至，遍身作痛，或用化痰降火，口噤筋挛，谓余曰∶何也?余曰∶此血虚而药益损耳。遂用加减八味丸及补中益气加麦门、五味、山药治之，年余而痊。",
							"type":"paragraph"
						},
						{
							"detail":"一妇人耳内或耳后项侧作痛，寒热口苦，月经不调，余以为肝火气滞而血凝，用小柴胡加山栀、川芎、丹皮治之，诸症悉退。",
							"type":"paragraph"
						},
						{
							"detail":"一妇人年四十，素性急，先因饮食难化，月经不调，服理气化痰药，反肚腹膨胀，大便泄泻；又加乌药、蓬术，肚腹肿胀，小便不利；加猪苓、泽泻，痰喘气急，手足厥冷，头面肢体肿胀，指按成窟，脉沉细，右寸为甚。余曰∶此脾肺之气虚寒，不能通调水道，下输膀胱，渗泄之令不行，生化之气不运。即东垣所云∶水饮留积，若土之在雨中，则为泥矣，得和风暖日，水湿去而阳化自然，万物生长。喜其脉相应，遂与金匮加减肾气丸料服之，小便即通，数剂肿胀消半，四肢渐温，自能转侧，又与六君加木香、肉桂、炮姜，治之痊愈。后不戒七情饮食，即为泄泻，仍用前药，加附子五分而安。",
							"type":"paragraph"
						},
						{
							"detail":"一妇人饮食每用碗许，稍加非大便不实，必吞酸嗳腐，或以为胃火，用二陈、黄连、枳实，加内热作呕。余曰∶此未传寒中，故嗳气吞酸，胀满痞闷。不信，仍作火治虚症，并至月经不止，始信。余以六君加炮姜、木香数剂，元气渐复，饮食渐进。又以补中益气加炮姜、木香、茯苓、半夏，数剂痊愈。后因饮食劳倦，兼之怒气，饮食顿少，元气顿怯，用前药更加发热，诚似实火，脉洪大，按之而虚，两尺如无，此命门火衰，用补中益气加姜、桂及八味丸，兼服两月余，诸症悉愈。此症若因中气虚弱者，用人参理中汤或六君子加木香、炮姜，不应，用左金丸，或越鞠丸，虚寒者，加附子，或附子理中汤，无有不愈。",
							"type":"paragraph"
						},
						{
							"detail":"一妇人素有头晕，不时而作，月经迟而少，余以为中气虚，不能上升而头晕，不能下化而经少，用补中益气汤而愈。后因劳而仆，月经如涌，此劳伤火动，用前汤加五味子一剂，服之即愈。前症虽云亡血过多，气无所附，实因脾气亏损耳。",
							"type":"paragraph"
						},
						{
							"detail":"一妇人年四十，劳则足跟热痛，余以为阴血虚极，急用圣愈汤而痊。后遍身搔痒，误服风药，发热抽搐，肝脉洪数，此乃肝家血虚火盛而生风，以天竺、胆星为丸，用四物、麦门、五味、芩、连、炙草、山栀、柴胡，煎送而愈。",
							"type":"paragraph"
						},
						{
							"detail":"一妇人两足发热，日晡益甚，小便自遗，或时不利，余以为肝热阴挺，不能约制，午前用白术、茯苓、丹皮、泽泻各五分，干山药、山茱、麦门各一钱，熟地四钱，酒炒黑黄柏七分，知母五分，不数剂而诸症悉愈。若用分利之剂，愈损真阴，必致不起。",
							"type":"paragraph"
						},
						{
							"detail":"一妇人月事未期而至，发热自汗，服清热止汗之剂，反作渴头痛，手掉身麻，此因肝经风热，用柴胡、炒芩连、炒山栀、归、芍、生地、丹皮各一钱，参、、苓、术各一钱五分，川芎七分，甘草五分，二剂其汗全止，更以补中益气而愈。凡发热久者，阳气亦自病，须调补之。",
							"type":"paragraph"
						},
						{
							"detail":"一妇人经行后，劳役失调，忽然昏愦，面赤吐痰，此元气虚火妄动，急饮童便，神思渐爽，更用参、各五钱，芎、归各三钱，玄参、柴胡、山栀、炙草各一钱一剂，又用逍遥散加五味、麦门稍定。但体倦面黄，此脾土真虚之色也，又以十全大补加五味、麦门，治之而愈。",
							"type":"paragraph"
						},
						{
							"detail":"若投以发散之剂，祸在反掌，慎之。",
							"type":"paragraph"
						},
						{
							"detail":"西宾钱思习子室年三十，尚无嗣，月经淋沥无期，夫妇异处者几年矣，思习欲为娶外家，以谋诸余。余曰∶此郁怒伤肝，脾虚火动，而血不归经，乃肝不能藏，脾不能摄也，当清肝火，补脾气。遂与加味归脾、逍遥二药四剂，送至其家，仍告其姑曰∶服此病自愈，而当受胎，外家可无娶也。果病愈，次年生子。",
							"type":"paragraph"
						},
						{
							"detail":"一妇人多怒，经行或数日，或半月即止，三年后淋沥无期，肌体倦瘦，口干内热，盗汗如洗，日晡热甚，余用参、、归、术、茯神、远志、枣仁、麦门、五味、丹皮、龙眼肉、炙草、柴胡、升麻，治之获痊。此症先因怒动肝火，血热妄行，后乃脾气下陷，不能摄血归源，故用前药。若胃热亡津液，而经不行，宜清胃。若心火亢甚者，宜清心。若服燥药过多者，宜养血。若病久气血衰，宜健脾胃。",
							"type":"paragraph"
						},
						{
							"detail":"一妇人年五十，内热晡热，经水两三月一来，此血虚而有热。用逍遥散加山茱治之而愈。若兼有痰作渴，或小便不调，或头晕白带，宜用肾气丸。",
							"type":"paragraph"
						},
						{
							"detail":"一妇人气血素虚，经行不调，饮食少思，日晡热甚，用十全大补加山茱、山药、丹皮、麦门、五味而愈。次年秋患寒热，或用清脾饮，而元气愈弱，余仍以前药而愈。",
							"type":"paragraph"
						},
						{
							"detail":"一妇人生七胎矣，月经不调，两足发热，年余而身亦热，劳则足酸痛。又年许，唇肿裂痛。",
							"type":"paragraph"
						},
						{
							"detail":"又半年，唇裂见血，形体瘦倦，饮食无味，月水不通，唇下肿如黑枣。或用通经丸等药而死。",
							"type":"paragraph"
						},
						{
							"detail":"一妇人善怒，经不调，唇肿裂，服消毒药，唇胀出血，年余矣。余曰∶当培养脾胃，以滋化源。不信，仍服前药及追蚀，状如翻花瘤而死。",
							"type":"paragraph"
						},
						{
							"detail":"一膏粱之妇，产后月经不调，唇裂内热，每作，服寒凉之剂。后不时出水，余用加味清胃散而愈。后值春令，兼怒，唇口肿胀，寒热作呕，痰甚少食，用小柴胡加山栀、茯苓、桔梗，诸症顿愈，但内热仍作，乃以加味逍遥散，调理而安。",
							"type":"paragraph"
						},
						{
							"detail":"一妇人性善怒，产后唇肿内热，用清热败毒，唇口肿胀，日晡热甚，月水不调；用降火化痰，食少作呕，大便不实，唇出血水；用理气消导，胸膈痞满，头目不清，唇肿经闭；用清胃行血，肢体倦怠，发热烦躁，涎水涌出，欲用通经之剂。余曰∶病本七情，肝脾亏损，数行攻伐，元气益虚故耳，法当补阴益阳。遂以加味归脾汤、加味逍遥散、补中益气汤，如法调治，元气渐复，唇疮亦愈。后因怒，寒热耳痛，胸膈胀闷，唇肿甚，此是怒动肝火而血伤，遂用四物合小柴胡加山栀顿愈。后又怒，胁乳作胀，肚腹作痛，呕吐酸涎，饮食不入，小水不利，此是怒动肝木克脾土，乃用补脾气、养脾血而愈。又因劳役怒气，饮食失时，发热喘渴，体倦不食，去血如崩，唇肿炽甚，此是肝经有火，脾经气虚，遂用补中益气加炒黑山栀、芍药、丹皮而愈。此症每见，但治其疮，不固其本，而死者多矣。",
							"type":"paragraph"
						}
					]
				},
				{
					"type":"section",
					"title":"经漏不止",
					"content":[
						{
							"detail":"经云∶阴虚阳搏，谓之崩。又云∶阳络伤血外溢，阴络伤血内溢。又云∶脾统血，肝藏血。",
							"type":"paragraph"
						},
						{
							"detail":"其为患因脾胃虚损，不能摄血归源；或因肝经有火，血得热而下行；或因肝经有风，血得风而妄行；或因怒动肝火，血热而沸腾；或因脾经郁结，血伤而不归经；或因悲哀太过，胞络伤而下崩。治疗之法，脾胃虚弱者，六君子汤加当归、川芎、柴胡；脾胃虚陷者，补中益气汤加酒炒芍药、山栀；肝经血热者，四物汤加柴胡、山栀、苓、术；肝经怒火者，小柴胡汤加山栀、芍药、丹皮；脾经郁火者，归脾汤加山栀、柴胡、丹皮；哀伤胞络者，四君子汤加柴胡、升麻、山栀。故东垣、丹溪诸先生云∶凡下血症，须用四君子以收功。斯言厥有旨哉。若大吐血后，毋以脉诊，当急用独参汤救之。其发热潮热，咳嗽脉数，乃是元气虚弱，假热之脉也，尤当用人参之类。此等症候，无不由脾胃先损而患，故脉洪大，察其中有胃气受补可救。设用寒凉之药，复伤脾胃生气，使血反不归源也。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"（吐血等症附）一妇人年将七十，素有肝脾之症，每作则饮食不进，或胸膈不利，或中脘作痛，或大便作泻，或小便不利，余用逍遥散加山栀、茯神、远志、木香而愈。后忧女孀居，不时吐紫血，每作先倦怠烦热，以前药加炒黑黄连三分，吴茱二分，顿愈。后因怒，吐赤血甚多，躁渴垂死，此血脱也，法当补气，乃用人参一两，苓、术、当归各三钱，陈皮、炮黑干姜各二钱，炙草、木香各一钱，一剂顿止。信药有回生之功，不可委于天命也。",
							"type":"paragraph"
						},
						{
							"detail":"一妇人年六十有四，久郁怒，头痛寒热，春间乳内时痛，服流气饮之类益甚，不时有血如经行。又大惊恐，饮食不进，夜寐不宁，乳肿及两胁痛如炙，午后色赤，余以为肝脾郁火血燥，先以逍遥散加酒炒黑龙胆一钱、山栀一钱五分，二剂肿痛顿退，又二剂而全消。再用归脾加炒栀、贝母，诸症悉愈。",
							"type":"paragraph"
						},
						{
							"detail":"一妇人久患血崩，肢体消瘦，饮食到口但闻腥臊，口出津液，强食少许，腹中作胀，此血枯之症，肺肝脾胃亏损之患，用八珍汤、乌贼鱼骨圆，兼服两月而经行，百余剂而康宁如旧矣。",
							"type":"paragraph"
						},
						{
							"detail":"一妇人性躁急，瘰后吐血发热，两胁胀痛，日晡为甚，余以为怒气伤肝，气血俱虚，遂朝用逍遥散倍加炒黑山栀、黄柏、贝母、桔梗、麦门、五味，夕以归脾汤送地黄丸，诸症并愈。",
							"type":"paragraph"
						},
						{
							"detail":"一妇人素勤苦，因丧子饮食少思，忽吐血甚多而自止，此后每劳则吐数口，瘵症已具，形体甚倦，午前以补中益气，午后以归脾汤送地黄丸而愈。",
							"type":"paragraph"
						},
						{
							"detail":"一女子素郁结，胸满食少，吐血面赤，用地黄丸及归脾加山栀、贝母、芍药而愈。",
							"type":"paragraph"
						},
						{
							"detail":"一妇人面黄或赤，时觉腰间或脐下作痛，四肢困倦，烦热不安，其经若行，先发寒热，两肋如束，其血如崩，此脾胃亏损，元气下陷，与相火湿热所致，用补中益气加防风、芍药、炒黑黄柏，间以归脾汤，调补化源，血自归经矣。",
							"type":"paragraph"
						},
						{
							"detail":"一妇人因怒崩血，久不已，面青黄而或赤，此肝木制脾土，而血虚也，用小柴胡合四物，以清肝火生肝血，又用归脾、补中二汤，以益脾气生肝血而瘥。此症若因肝经有风热，而血不宁者，用防风一味为丸，以兼症之药煎送；或肝经火动而血不宁者，用条芩炒为丸，以兼症之药煎送，无有不效。",
							"type":"paragraph"
						},
						{
							"detail":"一妇人性急，每怒非太阳、耳、项、喉、齿、胸、乳作痛，则胸满吞酸，吐泻少食，经行不止。此皆肝火之症，肝自病则外症见，土受克则内症作。若自病见，用四物加白术、茯苓、柴胡、炒栀、炒龙胆；若内症作，用四君加柴胡、芍药、神曲、吴茱、炒过黄连，诸症渐愈。惟月经不止，是血分有热，脾气尚虚，以逍遥散倍用白术、茯苓、陈皮，又以补中益气加酒炒芍药，兼服而调。",
							"type":"paragraph"
						},
						{
							"detail":"干内钱氏，年五十岁，辛丑患崩，诸药罔效，壬寅八月，身热肢痛，头晕涕出，吐痰少食，众作火治，转炽绝粒，数日淹淹伏枕，仅存呼吸。兄方浙归诊之，谓脾胃虚寒，用八味丸料一剂，使急煎服，然胃虚久，始下咽，翌早遂索粥数匙。再剂，食倍热减痛止，兼服八味丸良愈。癸卯秋，因劳役忧怒，甲辰春夏崩复作，六月二十日，胸饱发热，脊痛，腰不可转，神气怫郁，或作内伤，或作中暑，崩水沸腾，兼以便血，烦渴引饮，粒米不进，至七月十三日，昼夜晕愦，时作时止，计无所出。仍屈兄诊之，脉洪无伦，按之微弱，此无根之火，内真寒而外假热也。以十全大补加附子一剂，晕止，食粥三四匙，崩血渐减，日服八味丸，始得痊愈。干山妻两构危疾，命悬须臾，荷兄远救诚解倒悬之急，处方神良，知无出此，野人怀恩，姑俟后日玉环之报云尔。嘉靖甲辰季秋表弟方干顿首拜书。",
							"type":"paragraph"
						},
						{
							"detail":"大化内患月事不期，崩血昏愦，发热不寐，或谓血热妄行投以寒剂益甚，或谓胎成受伤投以止血亦不效，乃敬延先生诊之。曰∶此脾气虚弱，无以统摄故耳，法当补脾，而血自止矣。",
							"type":"paragraph"
						},
						{
							"detail":"用补中益气加炮姜，不数剂而验。惟终夜少睡惊悸，另服八物汤，更不效，叩诸先生，曰杂矣，乃与归脾汤加炮姜以补心脾，遂如初。谨叙其梗概以附医案，俾后之患者，得有所取法云。嘉靖甲辰孟冬晚生归大化顿首拜书。",
							"type":"paragraph"
						}
					]
				},
				{
					"type":"section",
					"title":"经闭不行",
					"content":[
						{
							"detail":"夫经水阴血也，属冲任二脉主，上为乳汁，下为月水，其为患有因脾虚而不能生血者；有因脾郁伤而血耗损者；有因胃火而血消烁者；有因脾胃损而血少者；有因劳伤心而血少者；有因怒伤肝而血少者；有因肾水不能生肝而血少者；有因肺气虚不能行血而闭者。治疗之法，若脾虚而不行者，调而补之；脾郁而不行者，解而补之；胃火而不行者，清而补之；脾胃损而不行者，调而补之；劳伤心血而不行者，静而补之；怒伤肝而不行者，和而补之；肺气虚而不行者，补脾胃；肾虚而不行者，补脾肺。经云∶损其肺者益其气，损其心者调其荣卫，损其脾者调其饮食，适其寒温，损其肝者缓其中，损其肾者益其精。审而治之，庶无误矣。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人停食，饱闷发热，或用人参养胃汤益甚，再用木香槟榔丸，泄泻吐痰，腹中成块，饮食少思，又用二陈、黄连、浓朴之类，前症益甚，腹胀不食，月经不至。余以为中气亏损，用补中益气加茯苓、半夏，三十余剂，脾胃健而诸症愈，又二十余剂，而经自行。前症若脾虚不能消化饮食者，宜用六君子汤，补而消之；虚寒者，加砂仁、木香、炮姜，温而补之；其食积成形者，以前药煎送保和丸。大抵食积痞块，症为有形，所谓邪气胜则实，真气夺则虚，惟当养正辟邪，而积自除矣。虽然坚者削之，客者除之，胃气未虚，或可少用，若病久虚乏者，则不宜用。",
							"type":"paragraph"
						},
						{
							"detail":"一妇人饮食后，或腹胀，或吞酸，服枳术丸，吞酸益甚，饮食日少，胸膈痞满，腿内酸痛，畏见风寒，又服养胃汤一剂，腿内作痛，又二剂，腿浮肿，月经不行，余以为郁结所伤，脾虚湿热下注，侵晨用四君、芎、归、二陈，午后以前汤送越鞠丸，饮食渐进，诸症渐愈。又用归脾、八珍二汤，兼服两月余而经行。",
							"type":"paragraph"
						},
						{
							"detail":"一妇人性沉多虑，月经不行，胸满少食，或作胀，或吞酸，余以为中气虚寒，用补中益气加砂仁、香附、煨姜二剂，胸膈和而饮食进，更以六君加芎、归、贝母、桔梗、生姜、大枣数剂，脾胃健而经自调矣。",
							"type":"paragraph"
						},
						{
							"detail":"一妇人素有胃火，服清胃散而安。后因劳役，躁渴内热，肌肉消瘦，月经不行，此胃火消烁阴血，用逍遥散加丹皮、炒栀，以清胃热；用八珍汤加茯苓、远志，以养脾血，而经自行矣。",
							"type":"paragraph"
						},
						{
							"detail":"一妇人久患疟，形体怯弱，内热晡热，自汗盗汗，饮食少思，月事不行，服通经丸，虚症悉具，此因虚而致疟疾，因疟而致经闭，用补中益气及六味地黄丸，各百余剂，疟愈经自行。",
							"type":"paragraph"
						},
						{
							"detail":"一妇人久患疟，疟作则经不行，形虚脉大，头痛懒食，大便泄泻，小便淋漓，口干唇裂，内热腹膨，皆元气下陷，相火合病，用补中益气汤治之寻愈。惟不时头痛，乃加蔓荆子而痛止，又兼用六味地黄丸而经行。",
							"type":"paragraph"
						},
						{
							"detail":"一妇人因劳，耳鸣头痛体倦，此元气不足，用补中益气加麦门、五味而痊。三年后得子，因饮食劳倦，前症益甚，月经不行，晡热内热，自汗盗汗，用六味地黄丸、补中益气汤顿愈。",
							"type":"paragraph"
						},
						{
							"detail":"前症若因血虚有火，用四物加山栀、柴胡；不应，八珍加前药。若气虚弱，用四君子。若怒耳便聋或鸣者，实也，小柴胡加芎、归、山栀；虚用补中益气加山栀。若午前甚作火治，用小柴胡加炒连、炒栀，气虚用补中益气。午后甚作血虚，用四物加白术、茯苓。若阴虚火动，或兼痰甚作渴，必用地黄丸以壮水之主。经云∶头痛耳鸣，九窍不利，肠胃之所生也，脾胃一虚，耳目九窍皆为之病。",
							"type":"paragraph"
						},
						{
							"detail":"一妇人胃气素弱，为哭母吐血咳嗽，发热盗汗，经水三月不行，余以为悲则伤肺，思则伤脾，遂朝服补中益气加桔梗、贝母、知母，夕用归脾汤送地黄丸而愈。",
							"type":"paragraph"
						}
					]
				},
				{
					"type":"section",
					"title":"带下",
					"content":[
						{
							"detail":"或因六淫七情，或因醉饱房劳，或因膏粱浓味，或服燥剂所致，脾胃亏损，阳气下陷；或湿痰下注，蕴积而成，故言带也。凡此皆当壮脾胃、升阳气为主，佐以各经见症之药。若属肝则青，小柴胡加山栀；或湿热壅滞，小便赤涩，龙胆泻肝汤；属心则赤，小柴胡加黄连、山栀、当归；属肺则白，补中益气加山栀；属脾则黄，六君子加山栀、柴胡，不应，归脾汤；属肾则黑，六味地黄丸；若气血俱虚，八珍汤；阳气下陷，补中益气汤；湿痰下注，前汤加茯苓、半夏、苍术、黄柏；气虚痰饮下注，四七汤送肾气丸。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人年逾六十，内热口干，劳则头晕，吐痰带下，或用化痰行气，前症益甚，饮食愈少，肢体或麻，恪服祛风化痰，肢体常麻，手足或冷或热，日渐消瘦。余曰∶症属脾气虚弱而不能生肺，祛风之剂，复损诸经也，当滋化源。遂用补中益气加茯苓、半夏、炮姜，二十余剂，脾气渐复，饮食渐加，诸症顿愈。",
							"type":"paragraph"
						},
						{
							"detail":"一孀妇腹胀胁痛，内热晡热，月经不调，肢体酸麻，不时吐痰，或用清气化痰，喉间不利，带下青黄，腹胁膨胀；用行气之剂，胸膈不利，肢体时麻，此郁怒伤损肝脾，前药益甚也。",
							"type":"paragraph"
						},
						{
							"detail":"朝用归脾汤以解脾郁生脾气，夕用加味逍遥散以生肝血清肝火，兼服百余剂，而诸症愈。",
							"type":"paragraph"
						},
						{
							"detail":"一妇人疟久，兼之带下，发后口干倦甚。余用七味白术散加麦门、五味，作大剂，煎与恣饮，再发稍可，乃用补中益气加茯苓、半夏，十余剂而愈。凡截疟，余常以参、术各一两，生姜四两，煨熟煎服即止，或以大剂补中益气加煨姜，其功尤捷。",
							"type":"paragraph"
						},
						{
							"detail":"一妇人头晕唾痰，胸满气喘，得食稍缓，苦于白带，二十余年矣，诸药不应。余曰∶此气虚而痰饮也，饮愈而带始愈，遂用六味地黄丸，不月而验。",
							"type":"paragraph"
						},
						{
							"detail":"一妇人耳鸣胸痞，内热口干，咳中若有一核，吞吐不利，月经不调，兼之带下，余以为肝脾郁结，用归脾汤加半夏、山栀、升麻、柴胡，间以四七汤下白丸子而愈。",
							"type":"paragraph"
						},
						{
							"detail":"一妇人吞酸胸满，食少便泄，月经不调，服法制清气化痰丸，两膝渐肿，寒热往来，带下黄白，面黄体倦。余以为脾胃虚，湿热下注，用补中益气，倍用参、术加茯苓、半夏、炮姜而愈。若因怒，发热少食，或两腿赤肿，或指缝常湿，用六君加柴胡、升麻及补中益气。",
							"type":"paragraph"
						},
						{
							"detail":"一妇人带下，四肢无力，劳则倦怠。余曰∶四肢者土也，此属脾胃虚弱，湿痰下注。遂以补中益气、济生归脾二药，治之而愈。",
							"type":"paragraph"
						},
						{
							"detail":"一妇人年逾六十，带下黄白，因怒胸膈不利，饮食少思，服消导利气之药，反痰喘胸满，大便下血。余曰∶此脾气亏损，不能摄血归源也。用补中益气加茯苓、半夏、炮姜，四剂，诸症顿愈，又用八珍加柴胡、炒栀而安。",
							"type":"paragraph"
						}
					]
				},
				{
					"type":"section",
					"title":"血分水分",
					"content":[
						{
							"detail":"二症或因饮食起居失养，或因六淫七情失宜，以致脾胃亏损，不能生发统摄，气血乖违，行失常道。若先因经水断绝，后至四肢浮肿，小便不通，血化为水，名曰血分，宜用椒仁丸治之。若先小便不利，后至身面浮肿，经水不通，水化为血，名曰水分，宜用葶苈丸治之。此属形气不足，邪淫隧道，必用此药以宣导其邪，而佐以辅补元气，庶使药力有所仗而行，则邪自不能容，而真气亦不至于复伤矣。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人月经不调，晡热内热，饮食少思，肌体消瘦，小便频数，服济阴丸，月经不行，四肢浮肿，小便不通。余曰∶此血分也。朝用椒仁丸，夕用归脾汤渐愈，乃以人参丸代椒仁丸，两月余将愈。专用归脾汤，五十余剂而痊。",
							"type":"paragraph"
						},
						{
							"detail":"一妇月经不调，小便短少，或用清热分利之剂，小便不利，三月余身面浮肿，月经不通。",
							"type":"paragraph"
						},
						{
							"detail":"余曰∶此水分也。遂朝用葶苈丸，夕用归脾汤渐愈，乃用人参丸间服而愈。已上二症，作脾虚水气，用分利等药而殁者多矣。惜哉!",
							"type":"paragraph"
						}
					]
				},
				{
					"type":"section",
					"title":"小便出血",
					"content":[
						{
							"detail":"妇人小便尿血，或因膏粱炙，或因醉饱入房，或因饮食劳役，或因六淫七情，以致元气亏损，不能统摄归源。若因怒动肝火者，用加味逍遥散调送发灰。肝经风热者，送子芩丸。久而血虚者，用八珍送发灰。若膏粱积热者，用清胃散加槐花、甘草。房劳所伤者，用六君加柴胡、升麻。风热所伤者，用四君加防风、枳壳。凡久而亏损元气者，用补中益气为主。郁结伤脾者，用济生归脾为主。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人尿血，因怒气寒热，或头痛，或胁胀，用加味逍遥，诸症稍愈，惟头痛，此阳气虚，用补中益气加蔓荆子而痊。后郁怒，小腹内痛，次日尿血热甚，仍用前散加龙胆草并归脾汤，将愈，因饮食所伤，血仍作，彻夜不寐，心忡不宁，此脾血尚虚，用前汤而痊。",
							"type":"paragraph"
						},
						{
							"detail":"一妇人尿血，久用寒凉止血药，面色痿黄，肢体倦怠，饮食不甘，晡热作渴三年矣，此前药复伤脾胃，元气下陷而不能摄血也。盖病久郁结伤脾，用补中益气以补元气，用归脾汤以解脾郁，使血归经。更用加味逍遥以调养肝血，不月诸症渐愈，三月而痊。",
							"type":"paragraph"
						}
					]
				},
				{
					"type":"section",
					"title":"热入血室",
					"content":[
						{
							"detail":"妇人伤寒，或劳役，或怒气发热，适遇经行，以致热入血室；或血不行，或血不止，令人昼则明了安静，夜则谵语如见鬼状，用小柴胡加生地黄；血虚者，用四物加生地、柴胡。切不可犯胃气。若病既愈而血未止，或热未已，元气素弱，用补中益气。脾气素郁，用济生归脾。血气素弱，用十全大补，庶无误矣。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人经行，感冒风寒，日间安静，至夜谵语，用小柴胡加生地，治之顿安。但内热头晕，用补中益气加蔓荆子而愈。后因怒恼，寒热谵语，胸胁胀痛，小便频数，月经先期，此是肝火血热妄行，用加味逍遥加生地而愈。",
							"type":"paragraph"
						},
						{
							"detail":"一妇人因怒，寒热头痛，谵言妄语，日晡至夜益甚，而经暴至。盖肝藏血，此怒动火，而血妄行。用加味逍遥散加生地，治之神思顿清，但食少体倦，月经未已，盖脾统血，此脾气虚不能摄，用补中益气治之，月经渐止。",
							"type":"paragraph"
						},
						{
							"detail":"一妇人怀抱素郁，感冒经行谵语，服发散之剂，不应，用寒凉降火，前症益甚，更加月经不止，肚腹作痛，呕吐不食，痰涎自出，此脾胃虚寒，用香砂六君，脾胃渐健，诸症渐退，又用归脾汤而痊愈。",
							"type":"paragraph"
						}
					]
				},
				{
					"type":"section",
					"title":"师尼寡妇寒热",
					"content":[
						{
							"detail":"宋褚氏疗师尼寡妇，别制方药，谓独阴无阳，致血气交争，乍寒乍热如疟，或腰背作痛而寒热，其肝脉弦出寸口，是其症也。若室女出嫁，愆期而寒热亦然。盖男子精盛，则思室，女子血盛以怀胎，此天地自然之理也，治以小柴胡加生地；久而血虚，佐以四物；若兼怒动肝火而寒热者，佐以加味逍遥散；若兼亏损肝经而寒热者，佐以八珍汤；若兼亏损元气而寒热者，佐以补中益气汤；若兼郁伤脾气而寒热者，佐以济生归脾汤。此症多兼经候不调，当详孰为缓急而治之。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一寡妇因怒，致不时寒热，久而不已，肝脉弦紧，用小柴胡加生地，治之而愈。但见风寒热仍作，此是脾胃气虚，用加味归脾、补中益气二汤，兼服而止。",
							"type":"paragraph"
						},
						{
							"detail":"一妇人因夫经商久不归，发寒热，月经旬日方止。服降火凉血，反潮热内热，自汗盗汗，月经频数。余曰∶热汗，气血虚也；经频，肝脾虚也。用归脾汤、六味丸而愈，常治兼症既愈一室女寒热，左手脉弦长而出寸口，用小柴胡加生地、乌梅，治之而愈，既嫁而诸症悉痊。",
							"type":"paragraph"
						},
						{
							"detail":"一室女久患寒热，月经不调，先以小柴胡加生地，治之少愈，更以生地黄丸而痊。",
							"type":"paragraph"
						},
						{
							"detail":"一放出宫女，年逾三十，两胯作痛，肉色不变，大小便中作痛如淋，登厕尤痛，此瘀血渍入隧道为患，乃男女失合之症也，难治。后溃不敛，又患瘰而殁。此妇为吾乡汤氏外家，汤为商常在外，可见此妇在内久怀忧郁，及出外又不能如愿，是以致生此疾。愈见瘰流注，乃七情气血损伤，不可用攻伐皎然矣。按《精血篇》云∶女人天癸既至，逾十年无男子合，则不调。未逾十年，思男子合，亦不调。不调则旧血不出，新血误行，或渍而入骨，或变而为肿，或虽合而难子，合多则沥枯虚人，产乳众则血枯杀人。观其精血，思过半矣。",
							"type":"paragraph"
						},
						{
							"detail":"一室女年十七，久不愈，天癸未通，发热咳嗽，饮食少思，或欲用通经丸。余曰∶此症潮热经候不调者，不治，所喜脉不涩，且不潮热，尚可治。但养气血，益津液，其经自行。惑于速效，仍用之。余曰∶非其治也，此乃悍之剂，大助阳火，阴血得之则妄行，脾胃得之则愈虚。经果通而不止，饮食愈少，更加潮热，遂致不救。",
							"type":"paragraph"
						}
					]
				},
				{
					"type":"section",
					"title":"历节痛风",
					"content":[
						{
							"detail":"（即白虎历节风）历节痛，或因饮食起居失节，或因七情六淫失宜，以致脾胃亏损，腠理不密，外邪所侵；或为肝火内动，肝血耗损；或为肢体疼痛；或为肢节难伸；或为卒然制痛；或为走痛无常；或内热晡热，自汗盗汗；或经候不调，饮食不甘。其治法，属风邪者，小续命汤。走注疼痛者，漏芦散。骨节疼痛者，四生丸。湿热痛者，清燥汤，兼痰佐以二陈。肝火者，加味逍遥散加羌活、川芎。脾郁者，加味归脾加羌活、川芎。血虚者，四物加羌活、川芎。气虚者，四君加羌活、川芎。气血俱虚者，八珍加羌活、川芎。月经先期而痛者，加味逍遥散为主。月经过期而痛者，补中益气为主。大抵痛而不敢按者，属病气元气俱实也；手按而痛缓者，病气元气俱虚也。若劳役而作痛者，元气虚也；饮食失宜而作痛者，脾胃虚也；怒恼而作痛者，肝火也；经行而作痛，血虚也。凡此皆固元气为主，而佐以治病之药。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人自汗盗汗，发热晡热，体倦少食，月经不调，吐痰甚多，二年矣。遍身作痛，天阴风雨益甚。用小续命汤而痛止，用补中益气、加味归脾二汤，三十余剂而愈。自汗等症，皆郁结伤损脾气，不能输养诸脏所致。故用前二汤，专主脾胃。若用寒凉降火，理气化痰，复伤生气，多致不起。",
							"type":"paragraph"
						},
						{
							"detail":"一妇人因怒，月经去多，发热作渴，左目紧小，头项动掉，四肢抽搐，遍身疼痛，此怒动肝火，肝血虚而内生风，用加味逍遥加钩藤数剂，诸症渐愈，又用八珍汤，调理而痊。",
							"type":"paragraph"
						},
						{
							"detail":"一妇人月经先期，素有痛症，每劳必作，用众手重按，痛稍止，此气血虚而有火，用十全大补加独活治之而痛痊，用六味丸、逍遥散而经调。",
							"type":"paragraph"
						},
						{
							"detail":"一妇人历节作痛，发热作渴，饮食少思，月经过期，诸药不应，脉洪大，按之微细，用附子八物四剂而痛止，用加味逍遥而元气复，六味丸而月经调。",
							"type":"paragraph"
						},
						{
							"detail":"一妇人体肥胖，素内热，月经先期，患痛风，下体微肿痛甚，小便频数，身重脉缓，症属风湿，而血虚有热。先用羌活胜湿汤四剂，肿痛渐愈；用清燥汤数剂，小便渐清；用加味逍遥十余剂，内热渐愈。为饮食停滞，发热仍痛，面目浮肿，用六君加柴胡、升麻而愈。又因怒气，小腹痞闷，寒热呕吐，此木侮脾土。用前药加山栀、木香而安。惟小腹下坠，似欲去后，此脾气下陷，用补中益气而愈。后因劳役、怒气，作呕，吐痰，遍身肿痛，月经忽来寒热。用六君加柴胡、山栀以扶元气清肝火，肿痛呕吐悉退，用补中益气以升阳气健营气，月经寒热悉瘥。",
							"type":"paragraph"
						},
						{
							"detail":"一妇人饮食少思，畏见风寒，患痛风，呕吐寒热，脉弦紧，用附子八物，四肢痛愈，用独活寄生，腰痛亦痊，惟两膝肿痛，用大防风而消，用加味归脾、逍遥而元气复。",
							"type":"paragraph"
						}
					]
				},
				{
					"type":"section",
					"title":"流注",
					"content":[
						{
							"detail":"妇人流注，或因忧思郁怒，亏损肝脾；或因产后劳役，复伤气血，以致营气不从，逆于肉理；或因腠理不密，外邪客之；或湿痰流注；或跌扑血滞；或产后恶露；盖气流而注，血注而凝。或生于四肢关节；或流于胸腹腰臀；或结块，或漫肿，皆属虚损。急用葱熨及益气养荣汤，则未成自消，已成自溃。若久而肿起作痛，肢体倦怠，病气有余，形气不足，尚可治。",
							"type":"paragraph"
						},
						{
							"detail":"若漫肿微痛，属形气病气俱不足，最难治。不作脓，或脓成不溃，气血虚也，用八珍汤。憎寒畏寒，阳气虚也，十全大补汤。晡热内热，阴血虚也，四物加参、术。作呕欲呕，胃气虚也，六君加炮姜。食少体倦，脾气虚也，补中益气加茯苓、半夏。四肢逆冷，小便频数，命门火衰也，八味丸。小便频数，痰盛作渴，肾水亏损也，六味丸。月经过期，多日不止，肝脾虚也，八珍汤加柴胡、丹皮。凡溃而气血虚弱不敛者，更用十全大补汤，煎膏外补之。久溃而寒邪凝滞不敛者，用豆豉饼祛散之。其溃而内有脓管不敛者，用针头散腐化之，自愈。",
							"type":"paragraph"
						},
						{
							"detail":"若不补气血，不节饮食，不慎起居，不戒七情，或用寒凉克伐，俱不治。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人左臂患之，年许不溃，坚硬不痛，肉色不变，脉弱少食，月经过期，日晡发热，劳役则痛，遂与参、、归、术、川芎、芍药、熟地、贝母、远志、香附、桔梗、丹皮、甘草，百余贴而消。",
							"type":"paragraph"
						},
						{
							"detail":"一妇人暴怒，腰肿一块，胸膈不利，时或气走作痛，与方脉流气饮，数剂而止，更以小柴胡对四物，加香附、贝母，月余而愈。",
							"type":"paragraph"
						},
						{
							"detail":"一妇人因怒，胁下肿痛，胸膈不利，脉沉滞，以方脉流气饮，数剂少愈，以小柴胡对二陈，加青皮、桔梗、贝母，数剂顿退，更以小柴胡汤对四物，二十余剂而痊。",
							"type":"paragraph"
						},
						{
							"detail":"一妇人因闪胸肩患肿，遍身痛，遂以黑丸子二服而痛止，以方脉流气饮二剂而肿消，更以二陈对四物，加香附、枳壳、桔梗而痊愈。",
							"type":"paragraph"
						},
						{
							"detail":"一妇人腿患筋挛骨痛，诸药不应，脉迟紧，用大防风汤，二剂顿退，又二剂而安。又一妇患之亦然，先用前汤二剂，更服黑丸子而痊。此二患若失治，溃成败证。",
							"type":"paragraph"
						},
						{
							"detail":"一妇人溃后发热，予以为虚，彼不信，乃服败毒药，果发大热，竟至不救。夫溃疡虽有表证，发热宜以托里为主，佐以表散之剂，何况瘰流注乎?若气血充实，经络通畅，决无患者。此证之因，皆由气血素亏，或七情所伤，经络郁结，或腠理不密，六淫外侵，隧道壅塞。",
							"type":"paragraph"
						},
						{
							"detail":"若不审其所因，辨其虚实，鲜不误人。",
							"type":"paragraph"
						}
					]
				},
				{
					"type":"section",
					"title":"瘰",
					"content":[
						{
							"detail":"妇人瘰，或因胎产血崩，亏损肾肝；或因忧思郁怒，伤损肝脾；或因恚怒风热，肝胆血燥；或因水涸血虚，筋挛则累累然如贯珠，故多生于耳前后、项侧、胸胁间，若寒热肿痛，乃肝经气动而为病。用柴胡栀子散以清肝火为主，而佐以逍遥散以养肝血。若寒热既止，而核不消，乃肝经之血亦病，用加味四物汤以养肝血为主，而佐以柴胡栀子散以清肝火。若初生如豆粒，附着于筋，肉色不变，内热口干，精神倦怠，久不消溃，乃肝脾亏损，用逍遥散、归脾汤、六味丸健脾土，培肝木，切不可轻用散坚追毒之剂。《外台秘要》云∶肝肾虚热，则生矣。《病机》云∶瘰不系膏粱丹毒，因虚劳气郁所致。补形气，调经脉，其疮当自消散。误下之，先犯病禁经禁。若久溃脉浮大，邪火盛也；而色白，金克木也，皆不治。",
							"type":"paragraph"
						},
						{
							"detail":"若赤脉贯瞳子有几条，则几年死。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人久而不愈，或以为木旺之症，用散肿溃坚汤伐之，肿硬益甚，余以为肝经气血亏损，当滋化源，用六味地黄丸、补中益气汤，至春而愈。此症若肝经风火暴病，元气无亏，宜用前汤。若风不旺而自病，宜用泻青丸；虚者，用地黄丸。若水不能生木，亦用此丸。若金来克木，宜补脾土生肾水。大凡风木之病，但壮脾土，则木自不能克矣。若行伐肝，则脾胃先伤，而木反来克土矣。",
							"type":"paragraph"
						},
						{
							"detail":"一妇人患之，恐不起，致少寐，年余破，脓水淋漓，经水或五十日或两月余一至，误服通经丸，展转无寐，午前恶寒，午后发热。余以为思虑亏损脾血，用归脾汤作丸，午前以六君子送下，午后以逍遥散送下，两月余得寐，半载后经行如期，年余而疮愈。",
							"type":"paragraph"
						},
						{
							"detail":"一妇溃后，发热烦躁作渴，脉大而虚，以当归补血汤，六剂而寒热退，又以圣愈汤，数剂而痊愈。更以八珍加贝母、远志，三十余剂而敛。",
							"type":"paragraph"
						},
						{
							"detail":"一妇人项结核，寒热头痛，胁乳胀痛，内热口苦，小便频数，症属肝火血虚，用四物加柴胡、山栀、胆草而愈，又用加味逍遥散而安。",
							"type":"paragraph"
						},
						{
							"detail":"一妇人瘰后，遍身作痒，脉大按而虚，以十全大补加香附治之而愈。大凡溃后，午前痒作气虚，午后痒作血虚。若作风症治之，必死。",
							"type":"paragraph"
						},
						{
							"detail":"一妇人项核肿痛，察其气血俱实，先以必效散一服下之，更以益气养荣汤补之，三十余剂而消。常治此症，若必欲出脓，但虚弱者，先用前汤，待其气血稍充，乃用必效散，去其毒，仍用补药无不效。未成脓者，灸肘尖调经解郁及隔蒜灸，多自消，有脓即针之。若气血复而核不消，却服散坚之剂，月许不应，气血不损，须用必效散，其毒一下，即多服益气养荣汤，如不应，亦灸肘尖。如疮口不敛者，更用豆豉饼、琥珀膏。若气血俱虚，或不慎饮食七情者，不治。然此症以气血为主，气血壮实，不用追蚀之剂，亦能自腐。但取去使易于收敛耳，血虚而用追蚀，不惟徒治，适足以败矣。",
							"type":"paragraph"
						}
					]
				},
				{
					"type":"section",
					"title":"乳痈乳岩",
					"content":[
						{
							"detail":"妇人乳痈，属胆胃二腑热毒，气血壅滞。故初起肿痛，发于肌表，肉色赤，其人表热发热，或发寒热，或憎寒头痛，烦渴引冷，用人参败毒散、神效栝蒌散、加味逍遥散治之，其自消散。若至数日之间，脓成溃窍，稠脓涌出，脓尽自愈。若气血虚弱，或误用败毒，久不收敛，脓清脉大，则难治。乳岩属肝脾二脏郁怒，气血亏损，故初起小核，结于乳内，肉色如故，其人内热夜热，五心发热，肢体倦瘦，月经不调，用加味归脾汤、加味逍遥散、神效瓜蒌散，多自消散。若荏苒日月渐大，HT岩色赤，出水腐溃深洞，用前归脾汤等药，可延岁月，若误用攻伐，危殆迫矣。大凡乳症，若因恚怒，宜疏肝清热。痛寒热，宜发表散邪。肿痛甚，宜清肝消毒，并隔蒜灸。不作脓，或脓不溃，补气血为主。不收敛，或脓稀，补脾胃为主。脓出反痛，或发寒热，补气血为主。或晡热内热，补血为主。若饮食少思，或作呕吐，补胃为主。饮食难化，或作泄泻，补脾为主。劳碌肿痛，补气血为主。怒气肿痛，养肝血为主。儿口所吹，须吮通揉散。成痈，治以前法。潮热暮热，亦主前药。大抵男子多由房劳，耗伤肝肾。妇人郁怒，亏损肝脾。治者审之。（世以孕妇患此，名曰内吹。然其所致之因则一，惟用药不可犯其胎耳。）",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人内热胁胀，两乳不时作痛，口内不时辛辣，若卧而起急，则脐下牵痛，此带脉为患，用小柴胡加青皮、黄连、山栀二剂而瘥。",
							"type":"paragraph"
						},
						{
							"detail":"一妇人因怒两乳肿，兼头痛寒热，用人参败毒散，二剂表症已退，用小柴胡加芎、归、枳壳一妇人久郁，右乳内肿硬，用八珍汤加远志、贝母、柴胡、青皮及隔蒜灸，兼服神效栝蒌散，两月余而消。",
							"type":"paragraph"
						},
						{
							"detail":"一妇人左乳内肿如桃，不痛不赤，发热渐瘦，用八珍加香附、远志、青皮、柴胡百余剂，又兼服神效栝蒌散三十余剂，脓溃而愈。",
							"type":"paragraph"
						},
						{
							"detail":"一妇人郁久，左乳内结核如杏许，三月不消，心脉涩而脾脉大，按之无力，以八珍加贝母、远志、香附、柴胡、青皮、桔梗，五十余剂而溃，又三十余剂而愈。",
							"type":"paragraph"
						},
						{
							"detail":"一妇人禀实性躁，怀抱久郁，左乳内结一核，按之微痛，以连翘饮子二十余剂少退，更以八珍加青皮、香附、桔梗、贝母，二十余剂而消。",
							"type":"paragraph"
						},
						{
							"detail":"一妇人发热作渴，至夜尤甚，两乳忽肿，肝脉洪数，乃热入血室也，用加味小柴胡汤，热止肿消。",
							"type":"paragraph"
						},
						{
							"detail":"一妇人因怒，左乳作痛发热，表散太过，肿热益甚，用益气养荣汤，数剂热止脓成，不从用针，肿胀热渴，针脓大泄，仍以前汤，月余始愈。此症若脓成未破，有薄皮剥起者，用代针之剂，其脓自出。不若及时用针，不致大溃。若脓血未尽，辄用生肌，反助其邪。慎之!一妇人因怒，左乳作痛，胸膈不利，以方脉流气饮加木香、青皮，四剂而安。",
							"type":"paragraph"
						},
						{
							"detail":"一妇人脓清肿硬，面黄食少，内热晡热，自汗盗汗，月经不行，此肝脾气血俱虚，用十全大补加远志、贝母及补中益气，各三十余剂，外用葱熨患处，诸症寻愈。",
							"type":"paragraph"
						},
						{
							"detail":"一妇人脓成胀痛，余欲针之，不从，数日始针，出败脓三四碗许，虚症蜂起，几至危殆，用大补两月余而安。若元气虚弱，不作脓者，用益气养荣汤补之，脓成即针。若肿痛寒热，怠惰食少，或至夜热甚，用补中益气汤兼逍遥散，补之为善。",
							"type":"paragraph"
						},
						{
							"detail":"一产妇因乳少，服药通之，致乳房肿胀，发热作渴，以玉露散补之而愈。夫乳汁乃气血所化，在上为乳，在下为经，若冲任之脉盛，脾胃之气壮，则乳汁多而浓，衰则淡而少，所乳之子，亦弱而多病。又有屡产无乳，或大便涩滞，乃亡津液也，当滋化源。",
							"type":"paragraph"
						},
						{
							"detail":"一妇人右乳内结三核，年余不消，朝寒暮热，饮食不甘，此乳岩，以益气养荣汤，百余剂，血气渐复，更以木香饼熨之，喜其谨疾，年余而消。",
							"type":"paragraph"
						},
						{
							"detail":"至英内年二十有五，素虚弱，多郁怒，时疫后，脾胃愈虚，饮食愈少，又值气忿，右乳胁下红肿，膺内作痛，用炒麸皮熨之，肿虽少散，内痛益甚，转侧胸中，如物悬坠，遂与加减四物汤，内肿如鹅卵，外大如盘，胸胁背心相引而痛，夜热势甚，时治者皆以攻毒为言，叩诸先生，乃云∶此病后脾弱，而复怒伤肝，治法惟主于健脾气，平肝火，则肿自消，而病自愈矣。承惠方以八物加陈皮、黄、柴胡、山栀、白芷，服八剂，病减六七，去白芷加青皮、木香、桔梗，又六剂而痊愈。奏功之奇，获效之速，盖出于寻常万万也。感激浓恩，昕夕不忘，录此乞附医案，以诏后之患者，毋为攻毒者之所惑也。晚生尤至英顿首再拜书。",
							"type":"paragraph"
						},
						{
							"detail":"一妇人乳内结核年余，晡热少食，余欲用益气养荣汤治之，彼以为缓，乃服行气之剂，其势愈甚，溃而日出清脓而殁。",
							"type":"paragraph"
						},
						{
							"detail":"郭氏外家，乃放出宫女，乳内结一核如栗，亦服流气等药，大如覆碗，坚硬如石，出水而殁。",
							"type":"paragraph"
						}
					]
				},
				{
					"type":"section",
					"title":"血风疮",
					"content":[
						{
							"detail":"妇人血风疮，因肝脾二经风热郁火血燥所致。其外症身发疙瘩，或如丹毒，痒痛不常，搔破成疮，脓水淋漓。其内症月经无定，小便不调，夜热内热，自汗盗汗，恶寒憎寒，肢体倦怠，饮食不甘，寒热往来。若发热作痛，乃肝经风热血燥，用当归饮加柴胡、山栀。若体倦食少，口干潮热，乃肝脾郁火伤血，用加味逍遥散。若疙瘩痛痒，寒热往来，乃肝经风热伤血，用小柴胡加山栀、黄连。若夜间发热，作渴谵语，乃热入血室，用小柴胡加生地黄，血虚四物合小柴胡汤。若无寐盗汗，内热晡热，乃脾经血虚，用归脾汤；兼寒热，加山栀、熟地。若用风药，复伤阴血，反致他症。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人素清苦，四肢患此，误用败毒寒凉，晡热内热，自汗盗汗，月经不行，口干咽燥，此郁结伤脾，四肢者脾主之，用归脾汤数剂，后兼逍遥散，五十余剂而愈。",
							"type":"paragraph"
						},
						{
							"detail":"一妇人性躁，寒热口苦，胁痛耳鸣，腹胀溺涩年余矣，症属肝火，用四君加柴胡、炒山栀、炒龙胆数剂，乃与逍遥散兼服而疮愈，又与六味丸及逍遥散，七十余剂，诸症悉退。若有愈后身起白屑，搔则肌肤如帛所隔，此气血虚不能营于腠理，用大补之剂。若有愈后发热，身起疙瘩痒痛，搔破脓水淋漓，经候不调，此肝火血热，用四物加柴胡、山栀、白术、茯苓、丹皮、甘草。",
							"type":"paragraph"
						},
						{
							"detail":"一妇人日晡身痒，月余口干，又月余成疮，服祛风之剂，脓水淋漓，午前畏寒，午后发热，殊类风症。余谓此肝经郁火，外邪所搏，用补中益气加山栀、钩藤，又以逍遥散加川芎、贝母而愈。",
							"type":"paragraph"
						},
						{
							"detail":"一妇人搔痒，发热，日晡益甚，肤见赤痕，月经过期，此血虚有热，以逍遥散倍加熟地，热止痒退，更以四物加参、、柴胡、炙草、茯苓，调理遂愈。",
							"type":"paragraph"
						},
						{
							"detail":"一女子十二岁，善怒，遍身作痒，用柴胡、川芎、山栀、芍药以清肝火，以生地、当归、黄芩凉肝血，以白术、茯苓、甘草健脾土而愈。半载后，遍身起赤痕，或时眩晕，此肝火炽甚，血得热而妄行，是夜果经至。",
							"type":"paragraph"
						}
					]
				},
				{
					"type":"section",
					"title":"疮",
					"content":[
						{
							"detail":"妇人两生疮，或因胎产，饮食失宜，伤损脾胃；或因忧思郁怒，亏损肝脾，以致湿热下注；或外邪所侵。外属足三阳可治，内属足三阴难治。若初起发肿赤痛，属湿毒所乘，用人参败毒或槟苏败毒散。若漫肿作痛，或不肿不痛，属脾虚湿热下注，用补中益气或八珍汤。若脓水淋漓，体倦少食，内热口干，属脾气虚弱，用补中益气加茯苓、酒炒芍药。若午后头目不清，属阴火，用前汤加酒炒黑黄柏。若午后发热体倦，属血虚，用前汤加川芎、熟地。若怀抱不乐而甚，用归脾汤加山栀、柴胡。若恚怒气逆而甚，用补中益气加川芎、山栀。",
							"type":"paragraph"
						},
						{
							"detail":"若内热体倦，痰涎口疮，属脾肾虚热，用六味丸。若肢体畏寒，饮食少思，属脾肾虚寒，用八味丸。大抵色赤属热毒易治，色黯属脾肾虚寒难治，设误用攻伐，复伤胃气，难保其生。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人患之，四畔微赤，作痛重坠，脓水淋漓，胸膈不利，饮食少思，内热口苦，夜间少寐，此属脾虚郁伤。用归脾汤解郁结而生脾血，用补中益气加茯苓、半夏补脾气而除湿热，寻愈。",
							"type":"paragraph"
						},
						{
							"detail":"一妇人久不愈，色赤微热，日晡肿，形体虚弱，饮食少思，劳则喘渴，恶寒发热，此脾虚下陷，用补中益气汤而愈。",
							"type":"paragraph"
						},
						{
							"detail":"一妇人三年矣，色黯肿硬，恶寒发热，饮食少思，形体消瘦，作渴饮汤，饮食稍多，或腹胀，或泄泻，或作呕，或吞酸，此脾气虚寒。用补中益气加干姜、肉桂，五十余剂而愈。",
							"type":"paragraph"
						},
						{
							"detail":"一妇人因入朝步履，恶寒发热，倦怠懒食，疮口出血，此劳伤元气，不能摄血归经，用补中一妇人因怒，寒热头眩，或耳项胸胁胀痛，或小腹阴道闷坠，或小便频数下血，此属肝火血热，先用小柴胡汤加炒黑山栀、川芎、当归、车前，二剂诸症顿退，又用加味逍遥散，补其阴血而愈。后因饮食劳倦，前症复作，疮口出血，用补中益气汤治之而愈。",
							"type":"paragraph"
						},
						{
							"detail":"一妇人患将两月，赤肿痛，小便频数，饮食如常，用活命饮二剂，诸症悉愈，又用八珍汤而痊。",
							"type":"paragraph"
						},
						{
							"detail":"一妇人患此痛，恶寒发热，用槟苏败毒散，而寒热退，用仙方活命饮，而痛止，再用补中益气汤，而形气健。",
							"type":"paragraph"
						}
					]
				},
				{
					"type":"section",
					"title":"阴疮",
					"content":[
						{
							"detail":"（交接出血、阴挺、阴痒、阴虫附）妇人阴疮，乃七情郁火，伤损肝脾，湿热下注。其外症有阴中舒出如蛇，俗呼阴挺；有翻突如饼，俗呼阴菌；亦有如鸡冠花，亦有生诸虫，亦有肿痛湿痒，溃烂出水，胀闷脱坠者。其内症口干，内热，体倦，经候不调，饮食无味，晡热发热，胸膈不利，胁肋不调，小腹痞胀，赤白带下，小水淋涩。其治法∶肿痛者，宜用四物加柴胡、山栀、丹皮、胆草；湿痒者，宜用归脾加山栀、丹皮、柴胡；淋涩者，宜用龙胆泻肝加白术、丹皮；溃腐者，宜用加味逍遥散；肿闷脱坠者，宜用补中益气加山栀、丹皮，佐以外治之法，备见治验。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妇人胸膈不利，内热作渴，饮食不甘，肢体倦怠，阴中闷痒，小便赤涩，此郁怒所致，用归脾加山栀而愈。后因怒，患处并小腹胀痛，用小柴胡加山栀、芎、归、芍药而愈。但内热晡热，用逍遥散加山栀而愈。后因劳役发热，患处肿胀，小便仍涩，用补中益气加山栀、茯苓、丹皮而愈。",
							"type":"paragraph"
						},
						{
							"detail":"一妇人阴中突出如菌，四围肿痛，小便频数，内热晡热，似痒似痛，小腹重坠，此肝脾郁结之症，盖肝火湿热而肿痛，脾虚下陷而重坠也。先以补中益气加山栀、茯苓、车前、青皮以清肝火升脾气，渐愈。更以归脾汤加山栀、茯苓、川芎调理，更以生猪脂和藜芦末，涂之而收入。",
							"type":"paragraph"
						},
						{
							"detail":"一妇人阴中挺出一条五寸许，闷痛重坠，水出淋漓，小便涩滞，夕与龙胆泻肝汤分利湿热，朝与补中益气汤升补脾气，诸症渐愈，再与归脾加山栀、茯苓、川芎、黄柏，间服调理而愈。",
							"type":"paragraph"
						},
						{
							"detail":"后因劳役或怒气，下部湿痒，小水不利，仍用前药即愈。亦有尺许者，亦有生诸虫物者，皆用此治。",
							"type":"paragraph"
						},
						{
							"detail":"一妇人腐溃，脓水淋漓，肿痛寒热，小便赤涩，内热作渴，肢体倦怠，胸胁不利，饮食少思，三月余矣，用补中益气，内柴胡、升麻各用一钱，加茯苓一钱，炒山栀二钱，数剂少愈，又与归脾加山栀、川芎、茯苓，三十余剂，诸症悉退。惟内热尚在，再与逍遥散倍用山栀而一妇人素性急，阴中或痛，小便赤涩，怒则益甚，或发热，或寒热，治以芎、归、炒栀、柴胡、苓、术、丹皮、泽泻、炒芍、炒车前、炒连、生草，数剂渐愈，乃去黄连、泽泻，又数剂而痊愈。",
							"type":"paragraph"
						},
						{
							"detail":"一妇人素郁闷，阴内痛痒，不时出水，饮食少思，肢体倦怠，用归脾加丹皮、山栀、芍药、柴胡、生草主之而安。",
							"type":"paragraph"
						},
						{
							"detail":"一妇人阴内痒痛，内热倦怠，饮食少思，用参、、归、术、陈皮、柴胡、炒栀、炒车前、升麻、芍药、丹皮、茯苓，治之而瘥。若阴中有虫痒痛，亦属肝木，以桃仁研膏，和雄黄末纳阴中以杀之，仍用清肝解郁。有以鸡肝纳之者，乃取虫之法也。",
							"type":"paragraph"
						},
						{
							"detail":"一妇人交接违理，出血作痛，发热口干，误服寒凉之剂，前症益甚，不时欲呕，饮食少思，此症属肝经，而药复伤脾也，先用六君子加柴胡，而脾胃渐愈，乃用加味逍遥散，而患处亦痊。",
							"type":"paragraph"
						},
						{
							"detail":"一妇人每交接，辄出血作痛，敷服皆凉血止痛之剂，不时出血甚多，此肝伤而不能藏血，脾伤而不能摄血也，用补中益气、济生归脾二汤而愈。若交接出血，用熟艾热裹入阴中。若交接违理而出血，用乱发青布烧为末敷之，血自止。若出血过多，而见他症，但用前药，调补肝脾，诸症自愈矣。",
							"type":"paragraph"
						},
						{
							"detail":"一妇人阴肿下坠，闷痛出水，胸腹不利，小便频数，内热晡热，口苦耳鸣，先用小柴胡加车前、胆草、苓、术、升麻，二剂稍缓，又用加味逍遥加升麻，数剂稍愈，乃以加味归脾加升麻、柴胡，并补中益气加山栀，数剂渐愈，仍用加味逍遥、加味归脾二药，调理而瘥。",
							"type":"paragraph"
						},
						{
							"detail":"一妇人热痛，用寒凉败毒，饮食不入，时欲呕吐，小腹重坠，似欲去后，此脾胃亏损，元气下陷，症属虚寒，先用补中益气加炮姜二剂，重坠若失，再用前汤加茯苓、半夏，二十余剂而愈，乃以归脾少加柴胡、升麻、六味地黄丸，调理两月余而康。",
							"type":"paragraph"
						}
					]
				},
				{
					"type":"section",
					"title":"附方并注",
					"content":[
						{
							"detail":"保和丸",
							"type":"paragraph"
						},
						{
							"detail":"治饮食停滞，胸膈痞满，或作吞酸等症。",
							"type":"paragraph"
						},
						{
							"detail":"山楂（取肉，二两，蒸）神曲（炒）半夏茯苓（各一两）萝卜子（炒）陈皮连翘（各五钱）上为末粥丸，加白术二两，名大安丸。",
							"type":"paragraph"
						},
						{
							"detail":"越鞠丸",
							"type":"paragraph"
						},
						{
							"detail":"治六郁，胸膈痞满，呕吐吞酸，或湿热腹胀，腿脚酸疼等症。",
							"type":"paragraph"
						},
						{
							"detail":"苍术（炒）神曲（炒）香附山楂山栀（炒）抚芎麦芽（炒。各等分）上各另为末，水调炒曲面糊为丸，桐子大，每服五七十丸，白滚汤下。",
							"type":"paragraph"
						},
						{
							"detail":"左金丸",
							"type":"paragraph"
						},
						{
							"detail":"（一名四今丸）治肝火胸胁刺痛，或发寒热，或头目作痛，小便淋秘，或小腹疼痛，一切肝火之症。",
							"type":"paragraph"
						},
						{
							"detail":"黄连（六两）吴茱萸（一两，汤煮片时用）上为末，粥丸，白术陈皮汤下。",
							"type":"paragraph"
						},
						{
							"detail":"椒仁丸",
							"type":"paragraph"
						},
						{
							"detail":"治先因经水断绝，后至四肢浮肿，小便不通，血化为水。",
							"type":"paragraph"
						},
						{
							"detail":"椒仁续随子（去皮研）甘遂附子（炮）郁李仁黑牵牛五灵脂（研碎）当归吴茱萸延胡索（各五钱）芫花（醋浸，一钱）石膏青（十枚，去头翅足同糯米炒黄，去米不用）斑蝥（十个，糯米炒黄，去米不用）胆矾人言（各一钱）上为末，面糊为丸，如豌豆大。每服一丸，橘皮汤下。此方药虽峻利，所用不多，若畏而不服，有养病害身之患，常治虚弱之人，亦未见其有误也。",
							"type":"paragraph"
						},
						{
							"detail":"血分葶苈丸",
							"type":"paragraph"
						},
						{
							"detail":"治先因小便不利，后至身面浮肿，经水不通，水化为血。",
							"type":"paragraph"
						},
						{
							"detail":"葶苈（研、炒）续随子（去壳。各半两，研）干笋末（一两）上为末，枣肉丸，如桐子大。每服七丸，煎匾竹汤下。如大便利者，减续随子、葶苈各一钱",
							"type":"paragraph"
						},
						{
							"detail":"人参丸",
							"type":"paragraph"
						},
						{
							"detail":"治经脉不利化为水，流走四肢，悉皆肿满，名曰血分。其候与水相类，若作水治之人参大黄（湿纸裹饭上，蒸熟，去纸，切、炒）当归桂心瞿麦穗赤芍药白茯苓（各半两）葶苈（炒，另研一钱）上为末，炼蜜丸，桐子大。每服十五丸至二三十丸，空心饮汤下。",
							"type":"paragraph"
						},
						{
							"detail":"柏子仁丸",
							"type":"paragraph"
						},
						{
							"detail":"治血虚有火，月经耗损，渐至不通，日渐羸瘦，而生潮热，慎毋以毒药通之，宜柏子仁丸、泽兰汤主之。",
							"type":"paragraph"
						},
						{
							"detail":"柏子仁（炒砂）牛膝（酒拌）卷柏（各半两）泽兰叶续断（各二两）熟地黄（用生者三两，酒拌蒸半日，忌铁器，杵膏）上为末，入地黄膏，加炼蜜丸，桐子大。每服三十丸，空心米饮下。",
							"type":"paragraph"
						},
						{
							"detail":"泽兰汤",
							"type":"paragraph"
						},
						{
							"detail":"治症同前。",
							"type":"paragraph"
						},
						{
							"detail":"泽兰叶（三两）当归（酒拌）芍药（炒。各一两）甘草（五钱）上为粗末，每服五钱，水二钟，煎至一钟，去渣温服。",
							"type":"paragraph"
						},
						{
							"detail":"独参汤",
							"type":"paragraph"
						},
						{
							"detail":"治一切失血，恶寒发热，作渴烦躁，并宜此药补气，盖血生于气，阳生阴长之理也。用人参二两，枣十枚，水煎服。",
							"type":"paragraph"
						},
						{
							"detail":"玉露散",
							"type":"paragraph"
						},
						{
							"detail":"治乳脉不行，身体壮热，头目昏痛，大便涩滞等症。",
							"type":"paragraph"
						},
						{
							"detail":"人参白茯苓桔梗炒川芎白术当归芍药（各一钱）甘草（五分）上水煎服。若热甚，大便秘，量加炒大黄。",
							"type":"paragraph"
						},
						{
							"detail":"圣愈汤",
							"type":"paragraph"
						},
						{
							"detail":"治血虚心烦，睡眠不宁，或五心烦热。",
							"type":"paragraph"
						},
						{
							"detail":"地黄（酒拌，蒸半日）生地黄（酒拌）川芎人参（各五钱）当归（酒拌）黄（炒。各一钱）上水煎服。",
							"type":"paragraph"
						},
						{
							"detail":"当归饮",
							"type":"paragraph"
						},
						{
							"detail":"治血热，瘾疹痒痛，脓水淋漓，发热等症。",
							"type":"paragraph"
						},
						{
							"detail":"当归白芍药川芎生地黄白蒺藜（各一钱）防风荆芥（各五分）黄（一钱）何首乌甘草（各五分）上水煎服。",
							"type":"paragraph"
						},
						{
							"detail":"龙胆泻肝汤",
							"type":"paragraph"
						},
						{
							"detail":"治肝经湿热，下部肿作痛，小便涩滞，阴挺如菌，或出物如虫等症。",
							"type":"paragraph"
						},
						{
							"detail":"龙胆草（酒拌，炒黄）泽泻（各一钱）车前子（炒）木通生地黄（酒拌）当归尾（酒拌）山栀（炒）黄芩生甘草（各五分）上水煎服。",
							"type":"paragraph"
						},
						{
							"detail":"乌贼鱼骨丸",
							"type":"paragraph"
						},
						{
							"detail":"治妇人血枯，胸膈四肢满，妨于食饮，病至闻腥、臊、臭气先唾血，出清液，或前后泄血，目眩转，月事衰少不来。",
							"type":"paragraph"
						},
						{
							"detail":"乌贼鱼骨（去甲，四两）茹（一两）上为末，以雀卵和成剂丸，如小豆大。每服五丸，加至十丸，以鲍鱼煎汤下，以饭压之。",
							"type":"paragraph"
						},
						{
							"detail":"青州白丸子",
							"type":"paragraph"
						},
						{
							"detail":"治风痰咳嗽，或牙关紧急，不知人事，或痰滞作麻。",
							"type":"paragraph"
						},
						{
							"detail":"南星（三两）半夏（七两）白附子（二两）川乌（半两。各生用）上为末，绢袋盛，井水摆浸，仍换水浸三五日，晒干糯米粉丸，如急用，以姜汁糊丸亦可。",
							"type":"paragraph"
						},
						{
							"detail":"四七汤",
							"type":"paragraph"
						},
						{
							"detail":"治七情郁结，咽间如有一核，吞吐不利，或中脘痞满，痰涎壅喘，或恶心少食。",
							"type":"paragraph"
						},
						{
							"detail":"紫苏叶（一钱）浓朴（一钱五分）茯苓（一钱）半夏（姜制，七分）上姜枣水煎服，若白带以此汤送前丸，其效如神。",
							"type":"paragraph"
						},
						{
							"detail":"当归龙荟丸",
							"type":"paragraph"
						},
						{
							"detail":"治肝经症，胁下作痛，或有积块，或下疳便痈，小便淋涩，或瘀血凝滞，小腹作痛。",
							"type":"paragraph"
						},
						{
							"detail":"当归（酒拌）龙胆草（酒拌炒）栀子仁（炒）黄连青皮黄芩（各一两）大黄（酒拌炒）芦荟青黛柴胡（各五钱）木香（二钱五分）麝香（五分，另研）上为末，炒神曲糊丸。每服二三十丸，姜汤下。",
							"type":"paragraph"
						},
						{
							"detail":"阿魏膏",
							"type":"paragraph"
						},
						{
							"detail":"治一切痞块。",
							"type":"paragraph"
						},
						{
							"detail":"羌活独活玄参官桂赤芍药川山甲生地黄两头尖大黄白芷天麻（各五钱）红花（四钱）槐柳桃枝（各三钱）木鳖子（三十枚，去壳）乱发（如鸡子大一块）上用香油二斤四两，煎黑去，入发再煎化，仍去，徐下黄丹，煎软硬得中，方入芒硝、阿魏、苏合油、乳香、没药五钱，麝香三钱，调匀成膏矣。摊贴患处，内服芦荟丸等。黄丹须真正者效。凡贴膏药，先用朴硝随患处铺半指浓，以纸盖，用热熨斗熨良久，如消耗，再加熨之，熨二时许方贴膏药。若是肝积，加芦荟末同熨。",
							"type":"paragraph"
						},
						{
							"detail":"芦荟丸",
							"type":"paragraph"
						},
						{
							"detail":"治肝疳口舌生疮，牙龈腐烂，或遍身生疮等症。",
							"type":"paragraph"
						},
						{
							"detail":"大皂角青黛芦荟研朱砂（研）麝香（研。各一钱）干虾蟆（用皂角各等分烧存性为末，一两入前项药）上为末，蒸饼糊丸，麻子大。每服五七十丸，米饮下。",
							"type":"paragraph"
						},
						{
							"detail":"局方小续命汤",
							"type":"paragraph"
						},
						{
							"detail":"治历节痛风，痰盛口噤，腰背反张等症。",
							"type":"paragraph"
						},
						{
							"detail":"防己肉桂（去粗皮）杏仁（去皮尖，炒黄）黄芩白芍甘草川芎麻黄（去节）人参（去芦，各一两）附子（炮去皮脐，半两）防风（一两五钱）上为粗末，每服三钱，姜枣水煎服。",
							"type":"paragraph"
						},
						{
							"detail":"调中益气汤",
							"type":"paragraph"
						},
						{
							"detail":"治体怠嗜卧，不思饮食，或痰嗽泄泻等症。",
							"type":"paragraph"
						},
						{
							"detail":"黄（一钱）人参（去芦头）甘草苍术（各五分）柴胡橘皮升麻木香（各二分）上姜枣水煎，空心服。",
							"type":"paragraph"
						},
						{
							"detail":"佛手散",
							"type":"paragraph"
						},
						{
							"detail":"治妊娠，伤胎下血。",
							"type":"paragraph"
						},
						{
							"detail":"当归（三钱）川芎（二钱）上水煎，食前服。",
							"type":"paragraph"
						},
						{
							"detail":"木香饼",
							"type":"paragraph"
						},
						{
							"detail":"治一切气滞结肿，或痛或闪肭，及风寒所伤作痛并效。",
							"type":"paragraph"
						},
						{
							"detail":"木香（五钱）生地黄（一两）上木香为末，地黄杵膏和匀，量患处大小作饼置患处，以热熨斗熨之。",
							"type":"paragraph"
						},
						{
							"detail":"隔蒜灸法",
							"type":"paragraph"
						},
						{
							"detail":"治一切疮毒，大痛或不痛，或麻木如痛者，灸至不痛，不痛者灸至痛，其毒随火而散。盖火以畅达，拔引郁毒，此从治之法也，有回生之功。用大蒜头去皮，切三文钱浓，安疮头上，用艾壮于蒜上，灸之三壮，换蒜复灸，未成者即消，已成者亦杀其大势，不能为害。如疮大，用蒜捣烂摊患处，将艾铺上烧之，蒜败再换。如不痛，或不作脓，及不起发，或阴疮尤宜多灸，灸而仍不痛，不作脓，不起发者不治，此气血虚极也。",
							"type":"paragraph"
						},
						{
							"detail":"神效葱熨法",
							"type":"paragraph"
						},
						{
							"detail":"治虚怯人，肢体患肿块，或作痛，或不痛，或风袭于经络，肢体疼痛，或四肢筋挛骨痛。又治流注跌扑，伤损肿痛，用葱头细切，杵烂炒热敷患处，冷易之再熨，肿痛即止，其效如神。",
							"type":"paragraph"
						},
						{
							"detail":"豆豉饼",
							"type":"paragraph"
						},
						{
							"detail":"治疮疡肿硬不溃，及溃而不敛，并一切顽疮恶疮。用江西豆豉为末，唾津和作饼子，如钱大，浓如三文，置患处，以艾壮于饼上，灸之干则易之。如背疮，用嗽口水调作饼覆患处，以艾铺饼上灸之。如未成者即消，已成者能消其毒，如有不效，气血虚败也。",
							"type":"paragraph"
						},
						{
							"detail":"益气养荣汤",
							"type":"paragraph"
						},
						{
							"detail":"治抑郁瘰，或四肢患肿，肉色不变，或日晡发热，或溃而不敛。",
							"type":"paragraph"
						},
						{
							"detail":"人参茯苓陈皮贝母香附当归（酒拌）川芎黄（盐水拌炒）熟地黄（酒拌）芍药（炒。",
							"type":"paragraph"
						},
						{
							"detail":"各一钱）甘草（炙）桔梗（炒。各五分）白术（炒，二钱）上姜水煎服。",
							"type":"paragraph"
						},
						{
							"detail":"人参养荣汤",
							"type":"paragraph"
						},
						{
							"detail":"治溃疡发热恶寒，四肢倦怠，体瘦少食，面黄短气，不能收敛。若大疮愈后，多服之，不变他病。",
							"type":"paragraph"
						},
						{
							"detail":"白芍药（一钱五分）人参陈皮黄（蜜炙）桂心当归（酒拌）白术甘草（炙。各一钱）熟地黄（酒拌）五味子（炒）茯苓（各七分半）远志（去心炒，五分）上姜枣水煎服。",
							"type":"paragraph"
						},
						{
							"detail":"方脉流气饮子",
							"type":"paragraph"
						},
						{
							"detail":"治恼怒胸膈胀满，或肢体作痛，或结壅肿，血气无亏者。",
							"type":"paragraph"
						},
						{
							"detail":"紫苏叶青皮苦梗半夏煨当归芍药乌药茯苓川芎黄枳壳（去穣麸炒）防风（各半两）甘草橘皮（各五分）大腹皮木香（各三分）上姜枣水煎服。",
							"type":"paragraph"
						},
						{
							"detail":"泻青丸",
							"type":"paragraph"
						},
						{
							"detail":"治肝经郁火实热，胁乳作痛，大便秘结，及肝经一切实火症。",
							"type":"paragraph"
						},
						{
							"detail":"当归龙胆草川芎山栀大黄羌活防风（各等分）上为末，蜜丸，鸡子大，每服一二丸。",
							"type":"paragraph"
						},
						{
							"detail":"人参败毒散",
							"type":"paragraph"
						},
						{
							"detail":"治疮疡痛，发寒热，或拘急头痛等症。",
							"type":"paragraph"
						},
						{
							"detail":"人参羌活独活前胡柴胡桔梗枳壳茯苓川芎甘草（各一钱）上水煎服。",
							"type":"paragraph"
						},
						{
							"detail":"生地黄丸",
							"type":"paragraph"
						},
						{
							"detail":"治师尼寡妇，乍寒乍热，肝脉弦长，而出鱼际。",
							"type":"paragraph"
						},
						{
							"detail":"生地黄（一两，酒拌杵膏）秦艽黄芩硬柴胡（各五钱）赤芍药（一两）上为细末，入地黄膏，加炼蜜少许，丸桐子大。每服三十丸，乌梅煎汤下，日进二服，亦治室女患此。",
							"type":"paragraph"
						},
						{
							"detail":"连翘饮子",
							"type":"paragraph"
						},
						{
							"detail":"治乳内结核。",
							"type":"paragraph"
						},
						{
							"detail":"连翘川芎栝蒌仁（研）皂角刺（炒）橘叶青皮（去白）甘草节桃仁（各一钱半）上水煎服。",
							"type":"paragraph"
						},
						{
							"detail":"必效散",
							"type":"paragraph"
						},
						{
							"detail":"治瘰，未成脓者自消，已溃者自敛。",
							"type":"paragraph"
						},
						{
							"detail":"南鹏砂（二钱五分）轻粉（一钱）斑蝥（四十个，糯米同炒熟，去头翅）麝香（五分）巴豆（五粒，去壳心膜）白槟榔（一个）上为细末，每服一钱，五更用滚汤调下，如小水涩滞或微痛，此毒欲下也，进益元散一服即下。此方斑蝥、巴豆似为峻厉，然用巴豆乃解斑蝥之毒，用者勿畏。",
							"type":"paragraph"
						},
						{
							"detail":"琥珀膏",
							"type":"paragraph"
						},
						{
							"detail":"治颈项瘰及腋下初如梅子肿结硬强，渐如连珠，不消不溃，或溃而脓水不绝，经久不瘥，渐成漏症。",
							"type":"paragraph"
						},
						{
							"detail":"琥珀（一两）木通桂心当归白芷防风松脂朱砂（研）木鳖子肉（各五钱）麻油（二斤）丁香木香（各三钱）上先用琥珀、丁香、桂心、朱砂、木香为细末，其余药入油内，煎焦黑滤去粗，徐徐入黄丹，再煎软硬得中，即成膏矣。",
							"type":"paragraph"
						},
						{
							"detail":"神效栝蒌散",
							"type":"paragraph"
						},
						{
							"detail":"治乳痈初起肿痛及一切痈疽，或脓出后余毒，亦宜用之。",
							"type":"paragraph"
						},
						{
							"detail":"黄栝蒌（子多者一个）当归（半两）生甘草（半两）没药（一钱，另研）乳香（一钱）上酒水煎服。",
							"type":"paragraph"
						},
						{
							"detail":"余方见下卷。",
							"type":"paragraph"
						}
					]
				}
			]
		},
		{
			"type":"section",
			"title":"卷下",
			"content":[
				{
					"type":"section",
					"title":"保胎",
					"content":[
						{
							"detail":"妊娠若元气不实，发热倦怠，或胎动不安，用当归散；因气恼加枳壳；胸膈痞闷再加苏梗；或作痛加柴胡。若饮食不甘或欲呕吐，用六君加紫苏、枳壳。若恶阻呕逆，头晕体倦，用参橘散；未应，用六君子汤。若恶阻呕吐，不食烦闷，亦用参橘散之类。若顿仆胎动，腹痛下血，用胶艾汤；未应，用八珍加胶艾。若顿仆毒药，腰痛短气，用阿胶散；未应，煎送知母丸。若顿仆胎伤，下血腹痛，用佛手散；未应，用八珍送知母丸。若心惊胆怯，烦闷不安，名子烦，用竹叶汤；未应，血虚佐以四物，气虚佐以四君。若下血不止，名胎漏，血虚用二黄散，血去多，用八珍汤；未应，用补中益气汤。若因事而动下血，用枳壳汤加生熟地黄；未应，或作痛，更加当归；血不止，八珍加胶艾。若不时作痛，若小腹重坠，名胎痛，用地黄当归汤；未应，加参、术、陈皮；或因脾气虚，用四君加归地，中气虚，用补中益气汤。",
							"type":"paragraph"
						},
						{
							"detail":"若面目虚浮，肢体如水气，名子肿，用全生白术散；未应，用六君子汤；下部肿甚，用补中益气倍加茯苓。或因饮食失宜，呕吐泄泻，此是脾胃亏损，用六君子汤。若足指发肿，渐至腿膝，喘闷不安，或足指缝出水，名水气，用天仙藤散，脾胃虚弱，兼以四君子；未应，用补中益气，兼以逍遥散。若胎气上攻，心腹胀满作痛，名子悬，用紫苏饮；饮食不甘，兼四君子；内热晡热，兼逍遥散。若小便涩少，或成淋沥，名子淋，用安荣散；不应，兼八珍汤；腿足转筋，而小便不利，急用八味丸，缓则不救。若项强筋挛，语涩痰盛，名子痫，用羚羊角散；或饮食停滞，腹胀呕吐，此是脾胃虚弱，而不能消化，用六君子汤；不应，用平胃散加参、苓。或胎作胀，或腹作痛，此是脾胃气虚，而不能承载，用安胎饮加升麻、白术；不应，用补中益气汤。或脐腹作胀，或小便淋闭，此是脾胃气虚，胎压尿泡，四物加二陈、参、术，空心服后探吐，药出气定，又服又吐，数次必安。或因劳役所伤，或食煎炒，小便带血，此是血得热而流于脬中，宜清膀胱，用逍遥散。或遗尿不禁，或为频数，此是肝火血热，用加味逍遥散。若胸满腹胀，小便不通，遍身浮肿，名胎水不利，用鲤鱼汤；脾胃虚，佐以四君子。病名同而形症异，形症异而病名同，聊见本方。凡用见症之药，不应，当分月经治之。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妊娠三月，其经若来三五次，但不多，饮食、精神如故，此血盛有余，儿大能饮，自不来矣，果然。",
							"type":"paragraph"
						},
						{
							"detail":"一妊娠六月，每怒气便见血，甚至寒热头痛，胁胀腹痛，作呕少食。余谓寒热头痛，肝火上冲也；胁胀腹痛，肝气不行也；作呕少食，肝侮脾胃也；小便见血，肝火血热也。用小柴胡加芍药、炒黑山栀、茯苓、白术而愈。",
							"type":"paragraph"
						},
						{
							"detail":"一妊娠六月，体倦食少，劳役见血，用六君加当归、熟地、升麻、柴胡而愈。",
							"type":"paragraph"
						},
						{
							"detail":"一妊娠每三四月，胎便作痛，余用当归地黄汤治之，不日而愈。",
							"type":"paragraph"
						},
						{
							"detail":"一妊娠三月，饮食后因怒患疟，连吐三次，用藿香正气散二剂，随用安胎饮，一剂而愈。后因怒，痰甚狂言，发热胸胀，手按少得，此肝脾气滞，用加味逍遥散加川芎，二剂顿退，四剂而安。",
							"type":"paragraph"
						},
						{
							"detail":"一妇人每怒，发热胁胀，小便淋涩，每月经行，旬余未已，已受胎三月，因怒前症复作，朝用加味逍遥散，夕用安胎饮，各二剂而安。五月又怒，复作，下血如经行，四日未止，仍用前药而愈。",
							"type":"paragraph"
						},
						{
							"detail":"一妊娠将三月，呕吐恶食，体倦嗜卧，此恶阻之症，用人参橘皮汤，二剂渐愈，又用六君加紫苏，二剂而安。",
							"type":"paragraph"
						},
						{
							"detail":"一妊娠吞酸恶心，欲作呕吐，此饮食停滞，用六君加曲、炒黑子芩、枳壳、香附治之而愈。",
							"type":"paragraph"
						},
						{
							"detail":"一妊娠饮食后恼怒，寒热呕吐，头痛恶寒，胸腹胀痛，大便不实而色青，小便频数而有血。",
							"type":"paragraph"
						},
						{
							"detail":"余曰∶当清肝健脾为主。不信，乃主安胎止血，益甚。问余曰∶何也?余曰∶大便不实而色青，此是饮食既伤脾土而兼木侮；小便频数而有血，此是肝火血流于胞而兼挺痿也。用六君子加枳壳、紫苏、山栀二剂，脾胃顿醒，又用加味逍遥加紫苏、枳壳二剂，小便顿清，更节饮食，调理而安。",
							"type":"paragraph"
						},
						{
							"detail":"一妊娠每至五月，肢体倦怠，饮食无味，先两足肿，渐至遍身，后及头面，此是脾肺气虚，朝用补中益气，夕用六君子加苏梗而愈。凡治妊娠，毋泥其月数，但见某经症，便用某药为善。",
							"type":"paragraph"
						},
						{
							"detail":"一妊娠因怒吐血块，四日不止，两胁胀痛，小便淋涩，此怒而血蓄于上部，火炎而随出也，胁胀腹痛，小便淋涩，肝经本病也，用小柴胡合四物，四剂而止，却用六君子、安胎饮，调理而安。",
							"type":"paragraph"
						},
						{
							"detail":"一妊娠气喘痰甚，诸药不应，问治于余，询之云，素有带下，始于目下浮两月余，其面亦然，此气虚有痰饮也，用六味丸料，数剂而愈。",
							"type":"paragraph"
						},
						{
							"detail":"凡妇人气血方盛，乳房作胀，或无儿饮，痛胀寒热，用麦芽二三两炒熟，水煎服，立消。其耗散血气如此，何脾胃虚弱，饮食不消，方中多用之?一云麦芽，最消肾。若气血虚而乳汁自出者，宜十全大补汤，其子多不育。",
							"type":"paragraph"
						}
					]
				},
				{
					"type":"section",
					"title":"小产",
					"content":[
						{
							"detail":"小产重于大产，盖大产如栗熟自脱，小产如生采，破其皮壳，断自根蒂，岂不重于大产?但人轻忽致死者多矣。治法宜补形气，生新血，去瘀血。若未足月，痛而欲产，芎归补中汤，倍加知母止之。若产而血不止，人参黄汤补之。若产而心腹痛，当归川芎汤主之。胎气弱而小产者，八珍汤固之。若出血过多而发热，圣愈汤。汗不止，急用独参汤。发热烦躁，肉筋惕，八珍汤。大渴面赤，脉洪而虚，当归补血汤。身热面赤，脉沉而微，四君姜附。东垣云∶昼发热而夜安静，是阳气自旺于阳分也；昼安静而夜发热躁，是阳气下陷于阴中也；如昼夜俱发热者，是重阳无阴也，当峻补其阴。王太仆云∶如大寒而甚，热之不热，是无火也；热来复去，昼见夜伏，夜发昼止，时节而动，是无火也；如大热而甚，寒之不寒，是无水也；热动复止，倏忽往来，时动时止，是无水也。若阳气自旺者，补中益气汤。阳气陷于阴者，四物二连汤。重阳无阴者，四物汤。无火者，八味丸。无水者，六味丸。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一妊娠五月，服剪红丸而堕，腹中胀痛，服破血之剂，益甚，以手按之益痛。余曰∶此峻药重伤，脾胃受患。用八珍倍人参、黄、半夏、乳香、没药，二剂而痛止，数剂而痊愈。",
							"type":"paragraph"
						},
						{
							"detail":"吴江庠友史万湖仲子室，年二十余，疫疾堕胎，时咳，服清肺解表，喘急不寐，请治。余以为脾土虚不能生肺金，药损益甚，先与补中益气加茯苓、半夏、五味、炮姜，四剂渐愈。往视之，又与八珍加五味及十全大补汤痊愈。",
							"type":"paragraph"
						},
						{
							"detail":"大儿妇张氏素怯弱，嘉靖癸卯四月生女，自乳中患疥疮，年余不愈，遂致羸困。甲辰五月，遭先母大故，以姑病勉强代执丧礼，旬月，每欲眩仆，一日感气，忽患心脾高肿作疼，手不可按，而呕吐不止，六脉微细之极。余以为脉虽虚而病形则实，误认诸痛不可补气，乃用青皮、香附、吴茱等药而愈。继复患疟且堕胎，又投理气行血之药，病去，元气转脱，再投参补剂不应矣，六脉如丝欲绝，思非附子不能救，非立翁莫能投，迎翁至诊云∶皆理气之剂，损真之误也。连投参、、归、术、附子、姜、桂六剂，间用八味丸，五日眠食渐甘，六脉全复。翁云∶心脾疼痛时，即当服此等药，疟亦不作矣。姑妇皆翁再造，敢述奇功，附于此门之尾，以为初知药性者之戒。制生陈逊稽颡谨识。",
							"type":"paragraph"
						}
					]
				},
				{
					"type":"section",
					"title":"保产",
					"content":[
						{
							"detail":"妊娠欲产之时，但觉腹内转动，即当正身仰卧，待儿转身，向下时作痛，试捏产母手中指中节，或本节跳动，方与临盆，即产矣。若初觉不仰卧，以待转胞，或未产而水频下，此胞衣已破，血水先干，必有逆生难产之患。若横生者，儿先露手臂，令母正卧，以手徐推儿臂下体，令其正直，复以中指摩其肩，勿令脐带攀系即生。逆生者，儿先露足，令母正卧，以手按推其足，仍推儿转正即生。偏生者，儿头偏在一边，亦照前法，徐正其头即生。或见头后骨，偏在谷道傍，徐推近上即生。碍产者，儿头虽正，但不能下，盖因胎转，脐带攀肩所致，用中指按儿两肩，理脱脐带即生。坐产者，儿将欲生，其母疲倦，久坐椅褥，抵其生路，急用巾带高悬，令母以手攀之，轻轻屈足良久，儿顺即生。盘肠生者，临产母肠先出，此难于收上，以萆麻子四十九粒，研烂涂产母头顶，待肠收上，急洗去。设或为风吹干不能收者，以磨刀水少许，温热拭润其肠，再用磁石煎汤服之即收上，磁石须阴阳家用有验者。俗以水母面，皆惊，而肠亦收之，盖惊则气散，恐反致他症，戒之，若胎衣破而不得分娩者，用保生无忧散，以固其血，自然生息。如血已耗损，用八珍汤料一斤，益母草半斤，水数碗，煎熟不时饮之，亦有得生者。凡孕妇只腹痛，未产也，若连腰痛甚者，将产也，盖肾候于腰胞系于肾故也。华陀治横逆产难，用蛇脱二条，蝉壳二十八个，胎发二丸，各烧灰，每服二钱，酒调，连进二服，即卧片时，儿即顺生。如无此药，令产母仰面正卧，以小针刺儿手脚心三五次，用盐涂之，手脚即缩上，待身转顺而生。若以蜀葵子四十九粒，白滑石三钱，顺流水煎服即顺生。或用好京墨浓磨服之，墨水裹儿即下。或败笔头一个，过，以藕节自然汁，温酒和下。或紫苏叶、当归各三钱，长流水煎服即下。凡孕家宜预请稳婆，有仁心识见者，当施恩惠以结其心，先与说知，倘有生息不顺，只说未产，或遇双胎，只说胎衣未下，恐惊则气散，愈难生息。余家亲验之，大抵难产多患于郁闷安佚富贵之家。治法虽云胎前消气，产后补血，不可专执。若脾胃不实，气血不充，宜预调补，不然临产必有患难。如因难产，或大寒时，急以大油纸捻，徐徐烧断其脐带，虽儿已死，令暖气入腹，多得复生，切不可用刀断之。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"荆妇孟冬分娩艰难，产子已死，元气劳伤，用油纸捻烧断脐带，取其阳气以补之，俄间儿啼作声，即鹄儿也，若以刀物如常断之，其母亦难保生，此儿嗣后一二岁间，并无伤食作泻之症，可见前法之功。其稳婆又喜平日常施少惠，得其用心，能安慰母怀，故无虞耳。此稳婆云∶止有一女，分娩时，适当巡街侍御行牌取我，视其室分娩，女为此惊吓，未产而死，后见侍御，更以威颜分付，迨视产母胎虽顺，而头偏在一边，若以手入推正，可保顺生，因畏其威，不敢施手。但回禀云，此是天生天化，非人力所能立，俟其母子俱死。",
							"type":"paragraph"
						}
					]
				},
				{
					"type":"section",
					"title":"子死腹中",
					"content":[
						{
							"detail":"夫子死腹中者，多因惊动太早，或触犯禁，或抱腰太重，或频探试水，胞衣先破，血水先尽，而胎干涸故耳。其候产母唇舌皆黑者，子母俱死。若舌黑或胀闷甚者，然其子已死矣。先以平胃散一两，酒水各半煎，却投朴硝半两，即热皮硝服，或用硝一两，以童便调下亦妙。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一稳婆之女勤苦负重，妊娠腹中阴冷重坠，口中甚秽，余意其胎必死，令视其舌果青黑，与朴硝半两许服之，随下秽水而安。",
							"type":"paragraph"
						},
						{
							"detail":"一妇人胎死，服朴硝而下秽水，肢体倦怠，气息奄奄，用四君为主，佐以四物、姜、桂，调补而愈。",
							"type":"paragraph"
						}
					]
				},
				{
					"type":"section",
					"title":"胎衣不出",
					"content":[
						{
							"detail":"有因恶露入衣，胀而不能出；有因元气亏损，而不能送出。其恶露流衣中者，腹中胀痛，用夺命丹或失笑散，以消瘀血，缓则不救。其元气不能送者，腹中不胀痛，用保生无忧散，以补固元气。或用萆麻子肉一两，细研成膏，涂母右脚心，衣下即洗去，缓则肠亦出，如肠不上，仍用此膏涂脑顶，则肠自入，益母丸亦效。宝庆方胎衣未下，若欲断脐带，先以少物系坠，然后断之，否则胞上掩心而死。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"家人妇胞衣不出，胸腹胀痛，手不敢近，此瘀血为患，用热酒下失笑散一剂，恶露胎衣即并下。",
							"type":"paragraph"
						},
						{
							"detail":"一产妇胎衣不出，腹不胀痛，手按之痛稍缓，此是气虚而不能送出，用无忧散而下。前症余询诸稳婆云，宜服益母草丸，或就以产妇头发入口作呕，胎衣自出，其不出者必死。授与前法甚效。",
							"type":"paragraph"
						}
					]
				},
				{
					"type":"section",
					"title":"交骨不开阴门不闭子宫不收",
					"content":[
						{
							"detail":"三者皆元气不足，观诸治验，可见其交骨不开者，用芎归汤加发灰、龟板补而开之；阴门不闭者，用十全大补加五味子补而敛之；子宫不收者，补中益气加醋炒芍药、半夏，补而举之，或助以外治之法。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"地官李孟卿，娶三十五岁稚女为继室，妊娠虑其难产，与加味芎归汤四剂备用，果产门不开，服之顿然分娩。",
							"type":"paragraph"
						},
						{
							"detail":"西宾费怀德之室，下血甚多，产门不开，两日未生，服前药一剂，实时而产，已后育胎，并无此症。怀德传与服者，无有不效。",
							"type":"paragraph"
						},
						{
							"detail":"一妇人分娩最易，至四十妊娠，下血甚多，产门不开，亦与前汤一剂，又用无忧散斤许一剂，煎熟时时饮之，以助其血而产。",
							"type":"paragraph"
						},
						{
							"detail":"一产妇阴门不闭，发热恶寒，用十全大补加五味子数剂，而寒热悉退，又用补中益气加五味子，数剂而敛。若初产肿胀，或痛而不闭者，当用加味逍遥散。若肿既消而不闭者，当用补中益气汤，切忌寒凉之剂。",
							"type":"paragraph"
						},
						{
							"detail":"一妇人脾胃素弱，兼有肝火，产后阴门肿痛，寒热作渴，呕吐不食，敷大黄等药，服驱利之剂，肿及于臀，虚症蜂起，此真气虚而作，先用六君子以固脾胃，乃以补中益气汤升举，不数剂而消。",
							"type":"paragraph"
						},
						{
							"detail":"一产妇失治，肿溃不已，形体消瘦，饮食不思，朝寒暮热，自汗盗汗半年矣，用补中益气加茯苓、半夏以健脾胃，脓水渐少，饮食渐进，用归脾汤以解脾郁，共五十余剂，元气复而疮亦愈矣。",
							"type":"paragraph"
						},
						{
							"detail":"一产妇阴门不闭，小便淋沥，腹内一物，攻动胁下，或胀或痛，用加味逍遥散加车前子而愈一妇人子宫肿大，二日方入，损落一片，殊类猪肝，已而面黄体倦，饮食无味，内热晡热，自汗盗汗，用十全大补汤二十余剂，诸症悉愈，仍复生育。血滞成痈方见后。",
							"type":"paragraph"
						}
					]
				},
				{
					"type":"section",
					"title":"产后腹痛",
					"content":[
						{
							"detail":"产后小腹作痛，俗名儿枕块，用失笑散行散之。若恶露既去而仍痛，用四神散调补之；若不应，用八珍汤。若痛而恶心，或欲作呕，用六君子汤。若痛而泄泻，用六君子汤送四神丸。",
							"type":"paragraph"
						},
						{
							"detail":"若泄泻痛而或后重，用补中益气汤送四神丸。若胸膈饱胀，或恶食吞酸，或腹痛手不可按，此是饮食所致，当用二陈加山楂、白术以消导。若食既消而仍痛，或按之不痛，或更加头痛，烦热作渴，恶寒欲呕等症，此是中气被伤，宜补脾胃为主。若发热腹痛，按之痛甚，不恶食，不吞酸，此是瘀血停滞，用失笑散以消之。若止是发热头痛，或兼腹痛，按之却不痛，此是血虚，用四物加炮姜、参、术以补之。《病机要》云∶胎产之病，从厥阴经论之，无犯胃气及上二焦，为之三禁，不可汗，不可下，不可利小便。发汗者同伤寒下早之症，利大便则脉数而已动于脾，利小便则内亡津液，胃中枯燥。制药之法，能不犯三禁，则荣卫自和，而寒热止矣。如发渴用白虎，气弱用黄，血刺痛则用当归，腹中痛则加芍药，宜详察脉症而用之。丹溪先生云∶产后当大补气血为先，虽有杂症，从末治之，一切病多是血虚，皆不可发表。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇腹痛发热，气口脉大，余以为饮食停滞，不信，乃破血补虚，反寒热头痛，呕吐涎沫，又用降火化痰理气，四肢逆冷，泄泻下坠，始信，谓余曰∶何也?余曰∶此脾胃虚之变症也，法当温补。遂用六君加炮姜二钱，肉桂、木香一钱，四剂诸症悉退，再用补中益气之剂，元气悉复。",
							"type":"paragraph"
						},
						{
							"detail":"一妇人产后，腹痛后重，去痢无度，形体倦怠，饮食不甘，怀抱久郁，患茧唇，寐而盗汗如雨，竟夜不敢寐，神思消烁。余曰∶气血虚而有热。用当归大黄汤，内黄芩、连、柏炒黑，一剂汗顿止，再剂全止，乃用归脾汤、八珍散兼服，元气渐服而愈。",
							"type":"paragraph"
						},
						{
							"detail":"一产妇小腹作痛，服行气破血之药不效，其脉洪数，此瘀血内溃为脓也，以瓜子仁汤二剂痛止，更以太乙膏下脓而愈，产后多有此病，纵非痈患，用之更效。",
							"type":"paragraph"
						},
						{
							"detail":"一产妇小腹疼痛，小便不利，用薏苡仁汤，二剂痛止，更以四物加桃仁、红花，下瘀血而愈。大抵此症，皆因荣卫不调，或瘀血停滞所致，若脉洪数已有，洪脉但数微有脓，脉迟紧乃瘀血，下之即愈。若腹胀大，转侧作水声，或脓从脐出，或从大便出，宜用蜡矾丸、太乙膏及托里药。",
							"type":"paragraph"
						},
						{
							"detail":"一产妇小腹作痛有块，脉芤而涩，以四物加玄胡索、红花、桃仁、牛膝、木香，治之而愈。",
							"type":"paragraph"
						},
						{
							"detail":"一妇人产后，小腹患痛，服瓜子仁汤，下瘀血而痊。凡瘀血停滞，宜急治之，缓则腐化为脓，最难治疗。若流注关节，则患骨疽，失治多为败症。",
							"type":"paragraph"
						},
						{
							"detail":"一妇人因经水多，服涩药止之，致腹作痛，以失笑散二服而瘳。",
							"type":"paragraph"
						}
					]
				},
				{
					"type":"section",
					"title":"产后血晕并失血",
					"content":[
						{
							"detail":"产后元气亏损，恶露乘虚上攻，眼花头晕，或心下满闷，神昏口噤，或痰壅盛者，急用失笑散主之。若血下多而晕，或神昏烦乱者，大剂芎归汤补之，或芸薹子散，或童子小便，有痰加二陈汤。若因劳心力而致者，宜补中益气加香附。若因气血虚极不省人事，用清魂散，继以芎归汤及大补气血之剂。凡产可预烧称锤令赤以器盛之，急至床前以醋沃之，或以醋涂口鼻，闻之即醒，或用破旧漆器，或干漆烧烟熏之，或用半夏末冷水和丸，入鼻孔中，并无前患。丹溪先生云∶血晕因气血俱虚，痰火泛上，宜以二陈导痰，或加减朱砂安神丸，以麦门冬汤下亦可。大凡产后口眼斜等症，当大补气血为主，而兼以治痰。若脾胃虚而不能固者，用六君子汤，至五七个月，宜服安胎饮，至八九个月，再加大腹皮、黄杨脑，如临产时，更宜服保生无忧散，庶无前患。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇月余矣，因怒两胁胀痛，忽吐血甚多，发热恶寒，胸腹胀满，用八珍加柴胡、丹皮、炮姜而安，却用十全大补，仍加炮姜而愈。前症因脾肺气血亏损，而胸腹虚痞，虽投大补，若非姜桂辛温助其脾肺，以行药势，亦无以施其功，而反助其胀耳。",
							"type":"paragraph"
						},
						{
							"detail":"家人妇产后，小腹作痛，忽牙关紧急，进以失笑散良久而苏，又用四物加炮姜、白术、陈皮而愈。",
							"type":"paragraph"
						},
						{
							"detail":"一产妇筋挛臂软，肌肉掣动，此气血俱虚，用十全大补汤而愈。",
							"type":"paragraph"
						},
						{
							"detail":"一产妇两手麻木，服愈风丹、天麻丸，遍身皆麻，神思倦怠，晡热作渴，自汗盗汗，此气血俱虚也，用十全大补加炮姜数剂，诸症悉退，却去炮姜，又数剂而愈。但内热，此血虚也，",
							"type":"paragraph"
						}
					]
				},
				{
					"type":"section",
					"title":"产后发",
					"content":[
						{
							"detail":"（当作痉）产后发，因去血过多，元气亏极；或外邪相搏，其形牙关紧急，四肢劲强；或腰背反张，肢体抽搐。若有汗而不恶寒者，曰柔。若无汗而恶寒者，曰刚。然产后患之，实由亡血过多，筋无所养而致。故伤寒汗下过多，溃疡脓血大泄，多患之，乃败症也。若大补血气，多保无虞。若攻风邪，死无疑矣。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇牙关紧急，腰背反张，四肢抽搐，两目连札，余以为去血过多，元气亏损，阴火炽盛，用十全大补加炮姜一剂而苏，又数剂而安。",
							"type":"paragraph"
						},
						{
							"detail":"余在吴江史万湖第，将入更时，闻喧嚷云∶某家人妇，忽仆牙关紧急已死矣。询云是新产妇出直厨，余意其劳伤血气而发也。急用十全大补加附子煎滚，令人推正其身，一人以手夹正其面，却挖开其口，将药灌之，不咽，药已冷，令侧其面出之，仍正其面复灌以热药，又冷又灌，如此五次，方咽下，随灌以熟药遂苏。",
							"type":"paragraph"
						}
					]
				},
				{
					"type":"section",
					"title":"产后便血",
					"content":[
						{
							"detail":"产后便血，或饮食起居，或六淫七情，以致元气亏损，阳络外伤。治法∶若因膏粱积热，用加味清胃散；若因醇酒湿毒，葛花解酲汤；若因怒动肝火，六君加柴、芍、芎、归；若因郁结伤脾，加味归脾汤；若因思虑伤心，妙香散；若因大肠风热，四物加侧柏、荆、防、枳壳、槐花；若因大肠血热，四物加芩、连；若因肠胃虚弱，六君加升麻、柴胡；若因肠胃虚寒，六君加肉蔻、木香；若因元气下陷，补中益气加茯苓、半夏；若因气虚，用六君、升麻；若因血虚，用四物；气血俱虚，用八珍，俱加柴胡、升麻。大凡病久，或元气虚弱，见病百端，皆因脾胃亏损，内真寒而外假热，但用六君子，或补中益气加炮姜温补脾气，诸症悉退。若四肢畏冷，属阳气虚寒，急加附子。病因多端，当临症制宜，庶无误矣。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇粪后下血，诸药不应，饮食少思，肢体倦怠，此中气虚弱，用补中益气加茱炒黄连五分，四剂顿止。但怔忡少寐，盗汗未止，用归脾汤治之而痊。",
							"type":"paragraph"
						},
						{
							"detail":"一妇人但怒便血，寒热口苦，或胸胁胀痛，或小腹痞闷，此木乘土，用六君加山栀、柴胡而愈，用补中益气、加味逍遥二药，而不复作。",
							"type":"paragraph"
						},
						{
							"detail":"一妇人久下血在粪前，属脾胃虚寒，元气下陷。用补中益气加连炒吴茱一钱，数剂稍缓，乃加生吴茱五分，数剂而愈。",
							"type":"paragraph"
						},
						{
							"detail":"一妇人产后便血，口干饮汤，胸胁膨满，小腹闷坠，内热晡热，饮食不甘，体倦面黄，日晡则赤，洒淅恶寒，此脾肺气虚，先用六君加炮姜、木香，诸症渐愈；用补中益气将愈；用归脾汤痊愈。后饮食失节，劳役兼怒气，发热血崩，夜间热甚，谵语不绝，此热入血室，用加味小柴胡，二剂而热退；用补中益气而血止；用逍遥散、归脾汤，调理而康。",
							"type":"paragraph"
						}
					]
				},
				{
					"type":"section",
					"title":"产后大便不通",
					"content":[
						{
							"detail":"产后大便不通，因去血过多，大肠干涸，或血虚火燥干涸，不可计其日期，饮食数多，用药通之润之，必待腹满觉胀，目欲去而不能者，乃结在直肠，宜用猪胆汁润之。若服苦参药润通，反伤中焦元气，或愈加难通，或通而泻不能止，必成败症。若属血虚火燥，用加味逍遥散。气血俱虚，八珍汤。慎不可用麻子、杏仁、枳壳之类。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇大便不通七日矣，饮食如常，腹中如故。余曰∶饮食所入，虽倍常数，腹不满胀，用八珍加桃杏二仁。至二十一日，腹满，欲去，用猪胆汁润之，先去干粪五七块，后皆常粪而安。",
							"type":"paragraph"
						},
						{
							"detail":"一产妇大便八日不通，用通利之药，中脘作痛，饮食甚少，或云∶通则不痛，痛则不通。乃用蜜导之，大便不禁，吃逆不食。余曰∶此脾肾复伤，用六君加吴茱、肉果、骨脂、五味数剂，喜其年壮，不然，多致不起。",
							"type":"paragraph"
						}
					]
				},
				{
					"type":"section",
					"title":"产后寒热",
					"content":[
						{
							"detail":"产后寒热，因气血虚弱，或脾胃亏损，乃不足之症。经云∶阴虚则发热，阳虚则恶寒。若兼大便不通，尤属气血虚弱，切不可用发表降火。若寸口脉微，名阳气不足，阴气上入于阳中则恶寒，用补中益气汤。尺部脉弱，名阴气不足，阳气下陷于阴中则发热，用六味地黄丸。",
							"type":"paragraph"
						},
						{
							"detail":"大抵阴不足，阳往从之，则阳内陷而发热；阳不足，阴往从之，则阴上入而恶寒。此阴阳不归其分，以致寒热交争，故恶寒而发热也，当用八珍汤。若病后四肢发热，或形气倦怠，此元气未复，湿热乘之故耳，宜补中益气汤。若肌热大渴引饮，目赤面红，此血虚发热，用当归补血汤，若认为寒则误矣。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇恶寒发热，用十全大补加炮姜治之而愈。但饮食不甘，肢体倦怠，用补中益气而安。",
							"type":"paragraph"
						},
						{
							"detail":"又饮食后犯怒，恶寒发热，抽搐切牙，难候其脉，视其面色，青中隐黄，欲按其腹，以手护之，此肝木侮脾土，饮食停滞而作，用六君加木香一剂而安。",
							"type":"paragraph"
						},
						{
							"detail":"一产妇恶寒发热，余欲用八珍加炮姜治之，其家知医，以为风寒，用小柴胡汤。余曰∶寒热不时，乃气血虚。不信，仍服一剂，汗出不止，谵语不绝，烦热作渴，肢体抽搐，余用十全大补，二剂益甚，脉洪大，重按如无，仍以前汤加附子，四剂稍缓，数剂而安。",
							"type":"paragraph"
						}
					]
				},
				{
					"type":"section",
					"title":"产后咳嗽",
					"content":[
						{
							"detail":"产后咳嗽，或因阴血耗损，或因肺气亏伤，或阴火上炎，或风寒所感。主治之法∶若阴血虚者，用芎、归、熟地、参、术。肺气伤者，用四君、芎、归、桔梗。阴火上炎者，六味地黄加参术。风寒所感者，补中益气加桔梗、紫苏。若瘀血入肺发喘，急用二味参苏饮，多有得生者。若兼口鼻起黑，或鼻出血，急用前散，亦有得生者。然而，所患悉因胃气不足，盖胃为五脏之根本，人身之根蒂，胃气一虚，五脏失所，百病生焉。但患者多谓腠理不密所致，殊不知肺属辛金，生于己土，亦因土虚不能生金，而腠理不密，外邪所感。只阴火上炎亦壮土，金生肾水以制火为善。若迳治其病，则误矣。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇咳嗽声重，鼻塞流涕，此风寒所感，用参苏饮一钟，顿愈六七，乃与补中益气加桔梗、茯苓、半夏，一剂而痊，又与六君加黄，以实其腠理而安。",
							"type":"paragraph"
						},
						{
							"detail":"一产妇朝吐痰，夕发热，兼之无寐，泥用清痰降火，肌体日瘦，饮食日少，前症愈甚。余曰∶早间吐痰，脾气虚也；夜间发热，肝血虚也；昼夜无寐，脾血耗也。遂用六君子汤、加味逍遥散、加味归脾汤以次调补，不月而痊。",
							"type":"paragraph"
						},
						{
							"detail":"一产妇咳嗽痰盛，面赤口干，内热晡热，彻作无时，此阴火上炎，当补脾肾，遂用补中益气汤、六味地黄丸而愈。",
							"type":"paragraph"
						},
						{
							"detail":"一产妇咳而腹满，不食涕唾，面肿气逆，此病在胃，关于肺，用异功散而愈。",
							"type":"paragraph"
						},
						{
							"detail":"时疫堕胎咳嗽见小产。",
							"type":"paragraph"
						}
					]
				},
				{
					"type":"section",
					"title":"产后疟疾",
					"content":[
						{
							"detail":"产后疟疾，因脾胃虚弱，饮食停滞，或因外邪所感，或郁怒伤脾，或暑邪所伏，审系饮食，用六君加桔梗、苍术、藿香。如外邪多而饮食少，用藿香正气散。如外邪少而饮食多，用人参养胃汤。饮食劳役，用补中益气汤。气血虚弱，用十全大补加炮姜，虚寒用六君加姜、桂。元气脱陷，急加附子。大凡久疟，多属元气虚寒，盖气虚则寒，血虚则热，胃虚则恶寒，阴火下流则寒热交作，或吐泻不食，腹痛烦渴，发热谵语，或手足逆冷，寒战如栗，虽见百症，当峻温补，其病自退，若误用清脾、截疟之类，多致不起。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇患疟，发热作渴，胸膈胀满，遍身作痛，三日不食，咽酸嗳气，此是饮食所伤，脾胃不能消化，用六君加神曲、山楂，四剂而不作酸，乃去神曲、山楂，又数剂而饮食进，其大便不通，至三十五日，计进饮食七十余碗，腹始闷，令用猪胆汁导而通之，其粪且不甚燥。",
							"type":"paragraph"
						},
						{
							"detail":"一产妇患疟久不愈，百病蜂起，其脉或洪大，或微细，或弦紧，或沉伏，难以名状，用六君加炮姜二十余剂，脉症稍得；又用参术煎膏，佐以归脾汤，百余剂而瘥。",
							"type":"paragraph"
						},
						{
							"detail":"一产妇朝寒暮热，或不时寒热，久不愈，用六君子、补中益气兼服，百余剂而寻愈。",
							"type":"paragraph"
						},
						{
							"detail":"产后疟疾心脾痛见小产。",
							"type":"paragraph"
						}
					]
				},
				{
					"type":"section",
					"title":"产后泻痢",
					"content":[
						{
							"detail":"（二症治同兼呕吐）产后泻痢，或因饮食伤损脾土，或脾土虚不能消食，当审而治之。若米食所伤，用六君加谷。若面食所伤，用六君加麦。若肉食所伤，用六君加山楂、神曲。凡兼呕吐，皆加藿香。若兼咽酸或呕吐，用前药送越鞠丸。若肝木来侮脾土，用六君加柴胡、炮姜。若寒水反来侮土，用钱氏益黄散。若久泻，或元气下陷，兼补中益气汤以升发阳气。若泻痢色黄，乃脾土真气，宜加木香、肉果。若属脾土虚寒，当用六君加木香、姜、桂。若脾肾虚寒，用补中益气及四神丸。若属命门火衰，而脾土虚寒，用八味丸以补土母。若小便涩滞，肢体渐肿，或兼喘咳，用金匮肾气丸以补脾肾，利水道。若胃气虚弱，而四肢浮肿，治须补胃为主。若久而不愈，或非饮食所伤而致，乃属肾气亏损。盖胞胎主于任而系于肾，况九月十月，乃肾与膀胱所养，必用四神、六味、八味三药以补肾，若用分利导水之剂，是虚其虚也。",
							"type":"paragraph"
						},
						{
							"detail":"治验",
							"type":"paragraph"
						},
						{
							"detail":"一产妇泻痢，发热作渴，吐痰甚多，肌体消瘦，饮食少思，或胸膈痞满，或小腹胀坠年余矣，余以为脾胃泻，朝用二神丸，夕用六君子汤，三月余而痊。",
							"type":"paragraph"
						},
						{
							"detail":"一妇人产后泄泻，兼呕吐咽酸，面目浮肿，此脾气虚寒，先用六君加炮姜为主，佐以越鞠丸而咽酸愈，又用补中益气加茯苓、半夏而脾胃康。",
							"type":"paragraph"
						},
						{
							"detail":"一产妇泻痢年余，形体骨立，内热晡热，自汗盗汗，口舌糜烂，日吐痰三碗许，脉洪大，重按全无，此命门火衰，脾土虚寒而假热，然痰者乃脾虚不能统摄归源也，用八味丸补火以生土，用补中益气汤兼补肺金而脾胃健。",
							"type":"paragraph"
						},
						{
							"detail":"一产妇腹痛后重，去痢无度，形体倦怠，饮食不进，与死为邻，此脾肾俱虚，用四神丸、十全大补汤而愈。但饮食难化，肢体倦怠，用补益汤调理而康。",
							"type":"paragraph"
						},
						{
							"detail":"一妇人五月患痢，日夜无度，小腹坠痛，发热恶寒，用六君子汤送香连丸，二服渐愈，仍以前汤送四神丸，四服痊愈。至七月终，怠惰嗜卧，四肢不收，体重节痛，口舌干燥，饮食无味，大便不实，小便频数，洒淅恶寒，凄惨不乐，此肺之脾胃虚，而阳气寒不伸也，用升阳益胃汤而痊。",
							"type":"paragraph"
						}
					]
				},
				{
					"type":"section",
					"title":"附方并注",
					"content":[
						{
							"detail":"加味逍遥散",
							"type":"paragraph"
						},
						{
							"detail":"治血虚有热，遍身搔痒，或口燥咽干，发热盗汗，食少嗜卧，小便涩滞等症。",
							"type":"paragraph"
						},
						{
							"detail":"甘草（炙）当归（炒）芍药（酒炒）茯苓白术（炒）柴胡（各一钱）牡丹皮山栀（炒。各五分）上水煎服。",
							"type":"paragraph"
						},
						{
							"detail":"逍遥散",
							"type":"paragraph"
						},
						{
							"detail":"即前方去丹皮、山栀。",
							"type":"paragraph"
						},
						{
							"detail":"归脾汤",
							"type":"paragraph"
						},
						{
							"detail":"治脾经失血，少寐发热，盗汗，或思虑伤脾，不能摄血妄行；或健忘怔忡，惊悸不寐；或心脾伤痛，怠惰嗜卧，饮食不思。",
							"type":"paragraph"
						},
						{
							"detail":"人参白术白茯苓黄（炒）当归龙眼肉远志酸枣仁（炒。各一钱）木香（五分）甘草分）上姜枣水煎服。",
							"type":"paragraph"
						},
						{
							"detail":"加味归脾汤",
							"type":"paragraph"
						},
						{
							"detail":"即前方加柴胡、山栀。",
							"type":"paragraph"
						},
						{
							"detail":"补中益气汤",
							"type":"paragraph"
						},
						{
							"detail":"治元气不足，四肢倦怠，口干发热，饮食无味，或饮食失节，劳倦身热，脉洪大而无力，或头痛发热，或恶寒自汗，或气高而喘，身热而烦。",
							"type":"paragraph"
						},
						{
							"detail":"黄（炙，一钱五分）甘草（炙）人参当归（酒拌）白术（炒。各一钱）升麻柴胡（各三分）陈皮（一钱）上姜枣水煎服。",
							"type":"paragraph"
						},
						{
							"detail":"六君子汤",
							"type":"paragraph"
						},
						{
							"detail":"即异功散加半夏。",
							"type":"paragraph"
						},
						{
							"detail":"十全大补汤",
							"type":"paragraph"
						},
						{
							"detail":"治诸脏亏损，气血俱虚，恶寒发热；或自汗盗汗，便血吐血；或大便不实，饮食少思；或胸腹作痛，口舌生疮；或耳目不明，牙齿不固。",
							"type":"paragraph"
						},
						{
							"detail":"人参白术白茯苓黄当归川芎熟地黄（酒洗蒸焙）白芍药（炒。各一钱）肉桂甘上姜枣水煎服。",
							"type":"paragraph"
						},
						{
							"detail":"八珍汤",
							"type":"paragraph"
						},
						{
							"detail":"治脾胃亏损，气血俱虚，乃内伤之症。盖人之生，以脾胃为主，脾胃一虚，诸脏失所，百病生焉。即前方大补汤，去黄、肉桂。",
							"type":"paragraph"
						},
						{
							"detail":"当归补血汤",
							"type":"paragraph"
						},
						{
							"detail":"治肌热躁热，目赤面红，烦渴引饮，昼夜不息，脉洪大而虚，重按全无，此脉虚血虚也，若误服白虎汤必死。",
							"type":"paragraph"
						},
						{
							"detail":"当归（三钱）黄（炙，一两）上水煎服。",
							"type":"paragraph"
						},
						{
							"detail":"清胃散",
							"type":"paragraph"
						},
						{
							"detail":"治胃经湿热，牙齿或牙根肿痛，或牵引头脑，或面发热。",
							"type":"paragraph"
						},
						{
							"detail":"当归身（酒拌，一钱）黄连生地黄（酒拌）升麻（各二钱）牡丹皮（一钱五分）上水煎服。",
							"type":"paragraph"
						},
						{
							"detail":"加味清胃散",
							"type":"paragraph"
						},
						{
							"detail":"治脾胃有热，口内生疮，或齿作痛，或龈腐烂。即前方加犀角、连翘、甘草。",
							"type":"paragraph"
						},
						{
							"detail":"小柴胡汤",
							"type":"paragraph"
						},
						{
							"detail":"治肝胆经症，寒热往来，或晡热潮热，不欲饮食；或口苦耳聋，咳嗽发热，或胁痛满，转侧不便；或泻痢咳嗽，呕吐酸水。",
							"type":"paragraph"
						},
						{
							"detail":"柴胡（二钱）黄芩（一钱五分）半夏（一钱）人参（一钱）甘草（炙，五分）上姜枣水煎服。",
							"type":"paragraph"
						},
						{
							"detail":"加味小柴胡汤",
							"type":"paragraph"
						},
						{
							"detail":"治妇女经行，感冒发热，热入血室，寒热如疟，昼则安静，夜则发热妄语；或素血虚，大劳大怒火动，热入血室亦能致。此即前方加生地黄。",
							"type":"paragraph"
						},
						{
							"detail":"当归六黄汤",
							"type":"paragraph"
						},
						{
							"detail":"治气血虚，而发热盗汗等症。",
							"type":"paragraph"
						},
						{
							"detail":"当归（二钱）黄（炒）生地黄熟地黄（各一钱）黄连（炒焦）黄芩（炒焦）黄柏（炒焦。各五分）上水煎服。",
							"type":"paragraph"
						},
						{
							"detail":"黄芩清肺饮",
							"type":"paragraph"
						},
						{
							"detail":"治肺热而小便不利。",
							"type":"paragraph"
						},
						{
							"detail":"黄芩山栀（各一钱）上水煎服。不利，加盐豉二十粒。",
							"type":"paragraph"
						},
						{
							"detail":"六味丸",
							"type":"paragraph"
						},
						{
							"detail":"（一名地黄丸，加肉桂一两名加减八味丸）治肾虚发热，作渴唾痰，小便淋沥，头晕眼花，咽燥唇裂，齿不坚固，腰腿酸软，自汗盗汗，便血诸血，失喑，水泛为痰之圣药，血虚熟地黄（半斤，杵膏）山茱萸肉干山药（各四两）牡丹皮白茯苓泽泻（各三两）上各另为末，和地黄加炼蜜丸桐子大。每服七八十丸，空心食前白滚汤下。地黄须自制。",
							"type":"paragraph"
						},
						{
							"detail":"八味丸",
							"type":"paragraph"
						},
						{
							"detail":"治命门火衰，不能生土，以致脾胃虚寒，饮食少思；或脐腹疼痛，或多漩溺。即前方加桂附各一两。",
							"type":"paragraph"
						},
						{
							"detail":"加减八味丸",
							"type":"paragraph"
						},
						{
							"detail":"即六味丸加肉桂一两。",
							"type":"paragraph"
						},
						{
							"detail":"加减济生肾气丸",
							"type":"paragraph"
						},
						{
							"detail":"治脾肾虚，腰重脚肿，湿饮留积，小便不利；或肚腹肿胀，四肢浮肿，气喘痰甚；或已成水症，其效如神。",
							"type":"paragraph"
						},
						{
							"detail":"白茯苓（三两）附子（半两）川牛膝桂心泽泻车前子山茱萸山药牡丹皮（各一两）熟地黄（四两，掏碎，酒拌杵膏）上为末，和地黄膏，加炼蜜丸，桐子大。每服七八十丸，空心米饮下。",
							"type":"paragraph"
						},
						{
							"detail":"四物二连汤",
							"type":"paragraph"
						},
						{
							"detail":"治血虚发热，或口舌生疮，或昼安夜热。",
							"type":"paragraph"
						},
						{
							"detail":"当归川芎芍药熟地黄胡黄连宣黄连（各一钱）上作一剂，水煎服。",
							"type":"paragraph"
						},
						{
							"detail":"白虎汤",
							"type":"paragraph"
						},
						{
							"detail":"治胃热作渴，暑热尤效。",
							"type":"paragraph"
						},
						{
							"detail":"知母（一钱五分）石膏（四钱）粳米（一合）上作一剂，水煎服。",
							"type":"paragraph"
						},
						{
							"detail":"钱氏益黄散",
							"type":"paragraph"
						},
						{
							"detail":"治脾土虚寒，水反来侮土，而呕吐不食，或肚腹作痛，或大便不实，手足逆冷陈皮（一两）青皮诃子肉甘草（炙）丁香（二钱）上为粗末，每服四钱，水煎服。",
							"type":"paragraph"
						},
						{
							"detail":"二神丸",
							"type":"paragraph"
						},
						{
							"detail":"治脾肾虚弱，侵晨五更作泻，或全不思食，或食而不化，大便不实，神效。",
							"type":"paragraph"
						},
						{
							"detail":"破故纸（四两，炒）肉豆蔻（二两，生用）上为末，用大红枣四十九枚，生姜四两，切碎同枣用水煮熟，去姜取枣肉，和药丸桐子大。每服五十丸，空心盐汤下。",
							"type":"paragraph"
						},
						{
							"detail":"人参理中汤",
							"type":"paragraph"
						},
						{
							"detail":"治脾胃虚寒，呕吐泄泻，饮食少思，肚腹膨胀。",
							"type":"paragraph"
						},
						{
							"detail":"人参白术干姜（炮）甘草（炙。各一钱）上姜枣水煎服。",
							"type":"paragraph"
						},
						{
							"detail":"附子理中汤",
							"type":"paragraph"
						},
						{
							"detail":"治脾胃虚寒，手足俱冷，饮食不入，或肠鸣切痛，呕逆吐泻。即前方加附子一",
							"type":"paragraph"
						},
						{
							"detail":"四君子汤",
							"type":"paragraph"
						},
						{
							"detail":"治脾胃虚损，饮食少思，或大便不实，肢体消瘦，或胸膈虚痞，痰嗽吞酸，或脾胃虚弱，停食而患疟痢，或疟痢因脾胃虚而不能愈。",
							"type":"paragraph"
						},
						{
							"detail":"人参白术茯苓（各二钱）甘草（各一钱）上姜枣水煎服。",
							"type":"paragraph"
						},
						{
							"detail":"若因肝木克脾土而致，宜加柴胡、芍药。若命门火衰而患，宜兼八味丸。",
							"type":"paragraph"
						},
						{
							"detail":"异功散",
							"type":"paragraph"
						},
						{
							"detail":"即前汤加陈皮，治脾胃虚弱，饮食少思，或久患咳嗽，或腹满不食，面浮气逆等症。",
							"type":"paragraph"
						},
						{
							"detail":"人参橘皮汤",
							"type":"paragraph"
						},
						{
							"detail":"治脾胃虚弱，气滞恶阻，呕吐痰水。",
							"type":"paragraph"
						},
						{
							"detail":"甘草（三分）浓朴（制）白茯苓（去皮。各五分）人参陈皮白术麦门（去心。各一钱）上用淡竹茹一块姜水煎温服。",
							"type":"paragraph"
						},
						{
							"detail":"若因中脘停痰，宜用二陈、枳壳。若因饮食停滞，宜用六君子加枳壳。若因脾胃虚，宜用异功",
							"type":"paragraph"
						},
						{
							"detail":"竹叶汤",
							"type":"paragraph"
						},
						{
							"detail":"治妊娠心惊胆怯，烦闷不安，名曰子烦。",
							"type":"paragraph"
						},
						{
							"detail":"白茯苓麦门黄芩（各三两）上每服四钱，竹叶五片，水煎服。",
							"type":"paragraph"
						},
						{
							"detail":"若因血虚烦热，宜兼用四物。若因中气虚弱，宜兼四君。",
							"type":"paragraph"
						},
						{
							"detail":"紫苏饮",
							"type":"paragraph"
						},
						{
							"detail":"治妊娠失调，胎气不安，上作痛，名子悬。",
							"type":"paragraph"
						},
						{
							"detail":"大腹皮川芎白芍陈皮苏叶当归（各一两）人参甘草（各半两）上姜葱水煎服。",
							"type":"paragraph"
						},
						{
							"detail":"若肝脾气血虚而有火不安，宜兼逍遥散。若脾气虚弱而不安，宜用四君、芎、归。",
							"type":"paragraph"
						},
						{
							"detail":"胶艾汤",
							"type":"paragraph"
						},
						{
							"detail":"治妊娠顿仆，胎动不安，腰腹疼痛，或胎上抢，或去血腹痛。",
							"type":"paragraph"
						},
						{
							"detail":"胶（一两，炙）艾叶（数茎）上二味，以水服一钱，取二升，分三服。",
							"type":"paragraph"
						},
						{
							"detail":"阿胶散",
							"type":"paragraph"
						},
						{
							"detail":"或顿仆，或因毒药，胎动不安，或胁痛腹痛，上抢短气。",
							"type":"paragraph"
						},
						{
							"detail":"熟地黄艾叶白芍川芎黄阿胶当归甘草（炙。各一两）上每服四钱，姜枣水煎。",
							"type":"paragraph"
						},
						{
							"detail":"枳壳汤",
							"type":"paragraph"
						},
						{
							"detail":"治胎漏下血，或因事下血。",
							"type":"paragraph"
						},
						{
							"detail":"枳壳（炒）黄芩（炙，半两）白术（一两）上为末，每服一钱，白汤调下。",
							"type":"paragraph"
						},
						{
							"detail":"二黄散",
							"type":"paragraph"
						},
						{
							"detail":"治胎漏下血，或内热晡热，或头痛头晕，或烦躁作渴，或胁肋胀痛等症。",
							"type":"paragraph"
						},
						{
							"detail":"生地黄熟地黄上为末，每服三钱，煎白术、枳壳汤下。",
							"type":"paragraph"
						},
						{
							"detail":"前四症若因脾胃虚弱，宜用补中益气汤加五味。若因脾胃虚陷，宜用前汤倍用升麻、柴胡。",
							"type":"paragraph"
						},
						{
							"detail":"若因晡热内热，宜用逍遥散。",
							"type":"paragraph"
						},
						{
							"detail":"知母丸",
							"type":"paragraph"
						},
						{
							"detail":"治妊娠顿仆胎动不安，或欲堕产。用知母一味，炒为末，丸梧桐子大。每服二十丸，白汤下，或嚼咽之。",
							"type":"paragraph"
						},
						{
							"detail":"地黄当归汤",
							"type":"paragraph"
						},
						{
							"detail":"治血虚胎动。",
							"type":"paragraph"
						},
						{
							"detail":"当归（一两）熟地黄（二两）上每服五钱，水煎。",
							"type":"paragraph"
						},
						{
							"detail":"若因脾胃弱而血虚者，宜用四君、芎、归。气血俱虚者，宜用八珍汤。",
							"type":"paragraph"
						},
						{
							"detail":"金生白术散",
							"type":"paragraph"
						},
						{
							"detail":"治妊娠，面目虚浮，四肢肿如水气，名曰胎肿。",
							"type":"paragraph"
						},
						{
							"detail":"白术（一两）生姜皮大腹皮陈皮白茯苓（各半两）上各为末，每服二钱，米饮下。",
							"type":"paragraph"
						},
						{
							"detail":"若未应，佐以四君子汤。",
							"type":"paragraph"
						},
						{
							"detail":"天仙藤散",
							"type":"paragraph"
						},
						{
							"detail":"治妊娠自三月之后，足指发肿，渐至腿膝，饮食不甘，状似水气，或脚指间出黄水，名曰子气。",
							"type":"paragraph"
						},
						{
							"detail":"天仙藤（洗略炒）香附（炒）陈皮甘草乌药（各等分）上每服三五钱，生姜木瓜各三片，紫苏三叶，水煎食前日进三服。",
							"type":"paragraph"
						},
						{
							"detail":"若因脾胃虚弱，宜兼六君子。中气下陷，须用补中益气汤。",
							"type":"paragraph"
						},
						{
							"detail":"安荣散",
							"type":"paragraph"
						},
						{
							"detail":"治妊娠，小便涩少，遂成淋沥，名曰子淋。",
							"type":"paragraph"
						},
						{
							"detail":"麦门冬（去心）通草滑石（各二钱）当归灯心甘草（各五钱）人参细辛（各一两）上为末，每服二钱，煎麦门汤调下。",
							"type":"paragraph"
						},
						{
							"detail":"若因肺经蕴热，宜用黄芩清肺饮。若因膏粱浓味，宜用清胃散。若因肝经湿热，宜用加味逍",
							"type":"paragraph"
						},
						{
							"detail":"羚羊角散",
							"type":"paragraph"
						},
						{
							"detail":"治妊娠，虚风颈项，强直，筋脉挛急，语言蹇塞，痰涎不利，或时发搐，或不省羚羊角（镑）川独活酸枣仁（炒）五加皮（各五钱）薏苡仁防风当归川芎茯神杏仁（各四分）木香甘草（各二分半）上每服五姜水煎。",
							"type":"paragraph"
						},
						{
							"detail":"若因肝经风热，或怒火所致，须用加味逍遥散。",
							"type":"paragraph"
						},
						{
							"detail":"安胎饮",
							"type":"paragraph"
						},
						{
							"detail":"治妊娠五七个月，用数服可保全产。",
							"type":"paragraph"
						},
						{
							"detail":"白术人参当归川芎熟地黄白芍陈皮甘草紫苏炙黄芩（各一钱）上用姜水煎服。",
							"type":"paragraph"
						},
						{
							"detail":"若因中气虚弱，须用四君子加陈皮、紫苏。若阴虚内热，宜用四物、黄芩、白术。",
							"type":"paragraph"
						},
						{
							"detail":"二陈汤",
							"type":"paragraph"
						},
						{
							"detail":"治妊娠失调，脾胃不和，呕吐痰涎，或饮食不思。",
							"type":"paragraph"
						},
						{
							"detail":"陈皮茯苓（各一钱五分）半夏（一钱）甘草（五分）上姜水煎服。脾胃虚弱，用六君子。气滞用紫苏饮。",
							"type":"paragraph"
						},
						{
							"detail":"麦门冬汤",
							"type":"paragraph"
						},
						{
							"detail":"治妊娠失于调养，内热口干，或胎动不安。",
							"type":"paragraph"
						},
						{
							"detail":"麦门冬（去心）防风白茯苓（各二钱）人参（一钱）上作一剂，水煎服。",
							"type":"paragraph"
						},
						{
							"detail":"若血虚有热，用逍遥散。气虚有热，用四君加黄芩、紫苏。",
							"type":"paragraph"
						},
						{
							"detail":"鲤鱼汤",
							"type":"paragraph"
						},
						{
							"detail":"治胸满腹胀，小便不通，遍身浮肿。",
							"type":"paragraph"
						},
						{
							"detail":"白术茯苓当归芍药（各三两）上细锉，用鲤鱼一头，煮取汁，每药四钱，入汁一盏半，姜七片，橘皮少许煎服。",
							"type":"paragraph"
						},
						{
							"detail":"若脾胃虚，佐以四君子汤。",
							"type":"paragraph"
						},
						{
							"detail":"达生散",
							"type":"paragraph"
						},
						{
							"detail":"治妊娠，八九月服数剂，甚效。",
							"type":"paragraph"
						},
						{
							"detail":"大腹皮（用黑豆汁洗晒，三钱）人参甘草炙紫苏梗叶陈皮（各五分）上水煎，入黄杨叶七茎，葱五叶，煎服。",
							"type":"paragraph"
						},
						{
							"detail":"春加川芎，夏加黄芩，冬根据正方，或有别症，以意消息加减。",
							"type":"paragraph"
						},
						{
							"detail":"保生无忧散",
							"type":"paragraph"
						},
						{
							"detail":"临产服之，补其血，顺其气使易产。又治小产瘀血腹痛。",
							"type":"paragraph"
						},
						{
							"detail":"南木香当归川芎白芍药枳壳乳香血余（即乱发，）上等分，每服二三钱，水煎，日二服。",
							"type":"paragraph"
						},
						{
							"detail":"若胞衣既破，其血已涸，或元气困惫，急用八珍汤斤许，水数碗，煎熟时饮救之，饮尽再制",
							"type":"paragraph"
						},
						{
							"detail":"芎归补中汤",
							"type":"paragraph"
						},
						{
							"detail":"治气血虚半产。",
							"type":"paragraph"
						},
						{
							"detail":"艾叶（代姜）阿胶（炒）川芎五味子（杵炒）黄（炙）当归白术（炒）芍药（炒）人参杜仲（炒。",
							"type":"paragraph"
						},
						{
							"detail":"上每服五钱，水煎服。",
							"type":"paragraph"
						},
						{
							"detail":"若脾气虚弱，须用补中益气汤。若气虚而有火，宜用安胎饮。",
							"type":"paragraph"
						},
						{
							"detail":"人参黄汤",
							"type":"paragraph"
						},
						{
							"detail":"治小产气虚，血下不止。",
							"type":"paragraph"
						},
						{
							"detail":"人参黄当归（炒）白术（炒）白芍（炒）艾叶（各一钱）阿胶（炒，二钱）上作一剂，水煎服。",
							"type":"paragraph"
						},
						{
							"detail":"芸薹散",
							"type":"paragraph"
						},
						{
							"detail":"治孕妇九窍出血，或作晕欲死。",
							"type":"paragraph"
						},
						{
							"detail":"芸薹子当归（焙。各一钱）芍药官桂（各半钱）上为末，每服三钱，以酒并童便各半盏，调灌下立瘥。或一味童便温饮尤效。",
							"type":"paragraph"
						},
						{
							"detail":"前二症，若脾胃气虚不能统血，宜用四君、芎、归。中气下陷，补中益气汤。若血脱，须补",
							"type":"paragraph"
						},
						{
							"detail":"当归川芎汤",
							"type":"paragraph"
						},
						{
							"detail":"治小产后瘀血，心腹疼痛，或发热恶寒。",
							"type":"paragraph"
						},
						{
							"detail":"当归川芎熟地黄白芍药（炒）玄胡索（炒）桃仁红花香附青皮（炒）泽兰牡丹皮上水煎，入童便、酒各小半盏服。",
							"type":"paragraph"
						},
						{
							"detail":"若以手按腹愈痛，此是瘀血为患，宜用此药或失笑散消之。若按之反不痛，此是血虚，宜用四物，参、苓、白术。若痛而作呕，此是胃虚，宜用六君子。若痛而作泻，此是脾虚，宜用六君子送二神丸。",
							"type":"paragraph"
						},
						{
							"detail":"四物汤",
							"type":"paragraph"
						},
						{
							"detail":"治产后及诸症血虚发热，或口舌生疮，或齿龈肿溃，或日晡发热。",
							"type":"paragraph"
						},
						{
							"detail":"当归熟地黄（各三两）芍药（炒三钱）川芎（一钱五分）上作一剂水煎服。",
							"type":"paragraph"
						},
						{
							"detail":"若因气虚不能生血，而患前症，宜补脾胃。",
							"type":"paragraph"
						},
						{
							"detail":"加味四物汤",
							"type":"paragraph"
						},
						{
							"detail":"即前方加白术、茯苓、柴胡、丹皮。",
							"type":"paragraph"
						},
						{
							"detail":"四神散",
							"type":"paragraph"
						},
						{
							"detail":"治产后血虚，或瘀血腹痛。",
							"type":"paragraph"
						},
						{
							"detail":"当归（二钱）川芎芍药（炒。各一钱）炮姜（五分）上水煎服。",
							"type":"paragraph"
						},
						{
							"detail":"当归散",
							"type":"paragraph"
						},
						{
							"detail":"治产后气血虚，恶露内停，增寒发热，宜服此去之。",
							"type":"paragraph"
						},
						{
							"detail":"当归白芍（炒）川芎黄芩（各一两）白术（五钱）上为细末，温童便调下二钱。",
							"type":"paragraph"
						},
						{
							"detail":"失笑散",
							"type":"paragraph"
						},
						{
							"detail":"治产后心腹绞痛欲死，或血迷心窍，不知人事，及寻常腹内瘀血，积血作痛。",
							"type":"paragraph"
						},
						{
							"detail":"五灵脂蒲黄（俱炒，等分）上每服三钱，酒煎热服。",
							"type":"paragraph"
						},
						{
							"detail":"若瘀血去多，而元气虚损所致，宜用四君、芎、归、炮姜。",
							"type":"paragraph"
						},
						{
							"detail":"解语汤",
							"type":"paragraph"
						},
						{
							"detail":"治风客心脾，舌强不言。",
							"type":"paragraph"
						},
						{
							"detail":"附子（炮）防风天麻酸枣仁（各一两，炒）上每服二三钱，水煎服。",
							"type":"paragraph"
						},
						{
							"detail":"若因脾胃风热，用秦艽升麻汤。",
							"type":"paragraph"
						},
						{
							"detail":"抱胆丸",
							"type":"paragraph"
						},
						{
							"detail":"治心惊不语，或癫痫等症。",
							"type":"paragraph"
						},
						{
							"detail":"水银（二两）黑铅（五钱）朱砂（细研）乳香（另研。各一两）上将铅入铫下，水银成砂，次下朱砂、乳香，乘热用木棰研匀丸，鸡头大。每服一丸。",
							"type":"paragraph"
						},
						{
							"detail":"若因心气虚，用妙香散。",
							"type":"paragraph"
						},
						{
							"detail":"二母散",
							"type":"paragraph"
						},
						{
							"detail":"治产后恶露上攻，留于肺经，咳嗽喘促。",
							"type":"paragraph"
						},
						{
							"detail":"知母贝母白茯苓人参桃仁杏仁（并去皮尖。各一两）上每服五钱，姜水煎。",
							"type":"paragraph"
						},
						{
							"detail":"若瘀血既去，而嗽仍作，宜补中气。",
							"type":"paragraph"
						},
						{
							"detail":"二味参苏饮",
							"type":"paragraph"
						},
						{
							"detail":"治产后瘀血入肺，咳嗽喘急。",
							"type":"paragraph"
						},
						{
							"detail":"人参（一两）苏木（二两）上作一剂，水煎服。",
							"type":"paragraph"
						},
						{
							"detail":"若既愈，而当用六君子以补脾胃。若口鼻黑气起，急用此药加附子五钱，亦有得生者。",
							"type":"paragraph"
						},
						{
							"detail":"清魂散",
							"type":"paragraph"
						},
						{
							"detail":"治产后元气虚，瘀血逆行作晕。",
							"type":"paragraph"
						},
						{
							"detail":"泽兰叶人参（各一两）荆芥穗（四两）川芎（二两）甘草（炙，八钱）上为末，热汤温酒各半，调下二钱。",
							"type":"paragraph"
						},
						{
							"detail":"若因瘀血去多，宜四物加参、苓、白术，不应，血脱也，急补其气。",
							"type":"paragraph"
						},
						{
							"detail":"朱砂安神丸",
							"type":"paragraph"
						},
						{
							"detail":"治产后血晕、心神惊悸等症。",
							"type":"paragraph"
						},
						{
							"detail":"朱砂（飞过，五钱）生地黄（一钱半）黄连（酒洗，六钱）甘草（炙，五分）当归（一钱五分）上为末，饭糊为丸，每服十五丸。",
							"type":"paragraph"
						},
						{
							"detail":"若因中气虚，宜用四君、芎、归。兼思虑伤脾，须用归脾汤。",
							"type":"paragraph"
						},
						{
							"detail":"夺命丹",
							"type":"paragraph"
						},
						{
							"detail":"治瘀血入衣胞，胀满难下，急服此药，血即消，衣自下。",
							"type":"paragraph"
						},
						{
							"detail":"附子（半两，炮）牡丹皮（一两）干漆（一两碎之，炒令烟尽）上为细末，好醋一升，大黄末一两，同熬成膏，和药丸，如桐子大，温酒吞五七丸。",
							"type":"paragraph"
						},
						{
							"detail":"花蕊石散",
							"type":"paragraph"
						},
						{
							"detail":"治胎衣不下，其效如神，及打扑伤损，腹中瘀血，胀痛欲死，服之血化为水，其功不能尽述。",
							"type":"paragraph"
						},
						{
							"detail":"硫黄（上色明净者，四两，捣细末）花蕊石（一两，捣为细末）上二味相拌和匀，先用纸筋和盐泥固济瓦罐子一个，候泥干入药，再用泥封口候干，安在四方砖上，虚书八卦五行字，用炭三十斤，周叠之，候冷取出为细末。每服一钱，童便调下",
							"type":"paragraph"
						},
						{
							"detail":"平胃散",
							"type":"paragraph"
						},
						{
							"detail":"治肠胃寒受湿下血等症。",
							"type":"paragraph"
						},
						{
							"detail":"苍术浓朴陈皮甘草（炙）上姜枣水煎服。",
							"type":"paragraph"
						},
						{
							"detail":"益母草丸",
							"type":"paragraph"
						},
						{
							"detail":"五月采阴干石器为末，炼蜜丸，弹子大。临产以童便和温酒化下。",
							"type":"paragraph"
						},
						{
							"detail":"加味芎归汤",
							"type":"paragraph"
						},
						{
							"detail":"治分娩交骨不开，或五七日不下，垂死者。",
							"type":"paragraph"
						},
						{
							"detail":"生男女妇人（发一握，烧灰存性）川芎当归（各一两）自死龟壳（一个，如无占过者亦可酥炙）上为末，每一两，水煎服，良久不问，生死胎自下。",
							"type":"paragraph"
						},
						{
							"detail":"芎归汤",
							"type":"paragraph"
						},
						{
							"detail":"治产后去血过多，晕烦不省，用川芎、当归二味等份，每剂半两、水煎服。",
							"type":"paragraph"
						},
						{
							"detail":"若腹疼加桂。腹痛自汗，头眩少气，加羊肉，若不应，用八珍汤。",
							"type":"paragraph"
						},
						{
							"detail":"七味白术散",
							"type":"paragraph"
						},
						{
							"detail":"治中气虚口干，或吐泻等症。",
							"type":"paragraph"
						},
						{
							"detail":"人参白术木香白茯苓甘草藿香干葛（各一钱）上作一剂，水煎服。",
							"type":"paragraph"
						},
						{
							"detail":"选奇汤",
							"type":"paragraph"
						},
						{
							"detail":"治风热上壅，眉棱骨痛，或头目眩晕等症。",
							"type":"paragraph"
						},
						{
							"detail":"羌活防风（各二钱）甘草（二钱，夏生冬炒）酒芩（冬去之，热甚用）上每服三钱，水煎，时时饮之。",
							"type":"paragraph"
						},
						{
							"detail":"葛花解酲汤",
							"type":"paragraph"
						},
						{
							"detail":"治酒积，上下分消其湿。",
							"type":"paragraph"
						},
						{
							"detail":"白豆蔻砂仁葛花（各五钱）木香（五分）青皮（三钱）陈皮白茯苓猪苓人参（各一钱半）白术神曲炒泽泻生干姜（各二钱）上为细末，每服五钱，白汤调下。",
							"type":"paragraph"
						},
						{
							"detail":"藿香正气散",
							"type":"paragraph"
						},
						{
							"detail":"治外感风寒，内停饮食，头痛寒热，或霍乱泄泻，或作疟疾。",
							"type":"paragraph"
						},
						{
							"detail":"桔梗大腹皮紫苏茯苓白芷半夏曲陈皮白术浓朴（制。各一钱）甘草（炙，五分）藿香（一钱五分）上作一剂，姜枣水煎热服。",
							"type":"paragraph"
						},
						{
							"detail":"清燥汤",
							"type":"paragraph"
						},
						{
							"detail":"治元气虚，湿热乘之，遍身酸软，绝寒水生化之源，小便赤少，大便不调等症。",
							"type":"paragraph"
						},
						{
							"detail":"黄（一钱五分）五味子（九粒，杵炒）黄连神曲（炒）猪苓柴胡甘草（炙。各二分）苍术麦门冬陈皮白术生地黄泽泻（各五分）白茯苓人参当归升麻（各三分）酒柏（一分）上作一剂，水煎服。",
							"type":"paragraph"
						},
						{
							"detail":"人参养胃汤",
							"type":"paragraph"
						},
						{
							"detail":"治外感风寒，内伤饮食，寒热头疼，或作疟疾。",
							"type":"paragraph"
						},
						{
							"detail":"半夏浓朴（制）橘红（八分）藿香叶草果茯苓人参（五分）甘草（炙，三分）苍术（一钱）上作一剂，姜七片，乌梅一个，水煎服。",
							"type":"paragraph"
						},
						{
							"detail":"大防风汤",
							"type":"paragraph"
						},
						{
							"detail":"治足三阴虚，患鹤膝风、历节痛风等症，不问或肿而不痛，或溃未敛。",
							"type":"paragraph"
						},
						{
							"detail":"附子（炮去皮脐，一钱）白术（炒）羌活人参（各二钱）川芎（一钱五分）防风（二钱）甘草（炙）牛者自制）上作二剂，水煎服。",
							"type":"paragraph"
						},
						{
							"detail":"独活济生汤",
							"type":"paragraph"
						},
						{
							"detail":"治鹤膝及历节痛风等症。",
							"type":"paragraph"
						},
						{
							"detail":"白茯苓杜仲当归（酒洗）防风白芍药人参细辛桂心熟地黄牛膝秦艽芎桑寄生甘草（各二两）独活（三两）上每服一两，姜水煎。",
							"type":"paragraph"
						},
						{
							"detail":"羌活胜湿汤",
							"type":"paragraph"
						},
						{
							"detail":"治痛风，血虚肿痛，身重脉缓等症。",
							"type":"paragraph"
						},
						{
							"detail":"羌活独活（去芦，一钱）本防风川芎甘草（炙）蔓荆子（各五分）上作一剂，姜水煎服。",
							"type":"paragraph"
						},
						{
							"detail":"附子八物汤",
							"type":"paragraph"
						},
						{
							"detail":"治历节作痛，发热作渴，饮食少思等症。",
							"type":"paragraph"
						},
						{
							"detail":"附子（炮）干姜（炮）芍药（炒）茯苓人参甘草（炙。各一钱半）肉桂（一钱）白术（二钱）上作一剂，水煎食前服。",
							"type":"paragraph"
						},
						{
							"detail":"四生散",
							"type":"paragraph"
						},
						{
							"detail":"治腿生疮，或癣疥等症。",
							"type":"paragraph"
						},
						{
							"detail":"白附子黄羌活沙苑蒺藜上各等分为末，每服二钱，用猪腰子擗开入药，湿纸包裹，煨熟细嚼，盐汤下，风癣酒下。",
							"type":"paragraph"
						},
						{
							"detail":"妙香散",
							"type":"paragraph"
						},
						{
							"detail":"治心脾亏损，大便下血，又治心气不足，精神恍惚，少睡盗汗。",
							"type":"paragraph"
						},
						{
							"detail":"人参桔梗甘草（各五钱）远志（去心）山药（姜汁炙）茯苓（去皮）黄（各一两）辰砂（三钱，另上为末，每服二钱，温酒调服。",
							"type":"paragraph"
						},
						{
							"detail":"漏芦散",
							"type":"paragraph"
						},
						{
							"detail":"治血风走注，作痛无定处。",
							"type":"paragraph"
						},
						{
							"detail":"漏芦当归牛膝（各三分）桂心地龙（去土）防风羌活白芷没药（研）甜瓜子（各半两）虎胫骨（酥炙）败龟（各一两，炙）上为细末，每服二钱，热酒调下。",
							"type":"paragraph"
						}
					]
				}
			]
		}
	]
}