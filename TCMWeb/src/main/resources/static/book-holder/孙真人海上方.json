{
	"book_title":"孙真人海上方",
	"content":[
		{
			"type":"section",
			"title":"重刻《海上方》序",
			"content":[
				{
					"detail":"《孙真人海上方》，洞有旧石刻，第以碑小方多，字画伤于琐屑，不便检阅，且舛讹太甚，乃令生员谢沾细加订正，砻石大书。旧有木刻，病证列于目录，诗首止列号数，读者须寻病于前，而求方于后，尤为不便，兹将病证即列诗首，似亦省目。其他风药论及九转灵丹诸方，洞前已有楷书大碑，兹不复赘及之。",
					"type":"paragraph"
				},
				{
					"detail":"隆庆六年岁在壬申三月之吉秦王守中识",
					"type":"paragraph"
				}
			]
		},
		{
			"type":"section",
			"title":"暑月伤热",
			"content":[
				{
					"detail":"途中大暑最堪怜，急取车轮土五钱，盏内澄清汤服尽，身轻体健即安然。",
					"type":"paragraph"
				}
			]
		},
		{
			"type":"section",
			"title":"伤寒咳嗽",
			"content":[
				{
					"detail":"伤寒咳嗽夜无眠，细碾明矾末一钱，半夏橘皮姜共煮，煎汤调下化粘涎。",
					"type":"paragraph"
				}
			]
		},
		{
			"type":"section",
			"title":"鱼脐疮",
			"content":[
				{
					"detail":"鱼脐疮毒为难治，火内飞矾地上摊，寒食面糊才粘贴，生肌退肿即时安。",
					"type":"paragraph"
				}
			]
		},
		{
			"type":"section",
			"title":"口疮",
			"content":[
				{
					"detail":"口疮发作痛难言，香麝铜青一处研，干捻些儿频掺上，不超时刻自安然。",
					"type":"paragraph"
				},
				{
					"detail":"满口生疮痛可怜，干姜急取共黄连，口中细嚼流涎出，从此疮灾永不缠。",
					"type":"paragraph"
				}
			]
		},
		{
			"type":"section",
			"title":"产难",
			"content":[
				{
					"detail":"妇人临产十分难，若得良方也不艰，寻取路傍草鞋鼻，烧灰酒下即时安。",
					"type":"paragraph"
				},
				{
					"detail":"铁锤火炼透中红，淬酒乘温饮一钟，专保妇人临产难，即时分娩喜相逢。",
					"type":"paragraph"
				}
			]
		},
		{
			"type":"section",
			"title":"妇人口干",
			"content":[
				{
					"detail":"妇人口舌并焦干，不治如何得暂安，寻取黄鸡肝一具，烧灰调酒似灵丹。",
					"type":"paragraph"
				}
			]
		},
		{
			"type":"section",
			"title":"眼中流泪",
			"content":[
				{
					"detail":"迎风冷泪听根原，腊月寻桑不等闲，若得梢头不落叶，煎汤频洗自然安。",
					"type":"paragraph"
				}
			]
		},
		{
			"type":"section",
			"title":"小便不快",
			"content":[
				{
					"detail":"小便不快有何难，不用庸医说再三，匾竹水煎连口咽，方知此法不虚传。",
					"type":"paragraph"
				}
			]
		},
		{
			"type":"section",
			"title":"大便不快",
			"content":[
				{
					"detail":"大便不快听吾言，腹满如山起坐难，用水来研麻子汁，一时吃了自然安。",
					"type":"paragraph"
				}
			]
		},
		{
			"type":"section",
			"title":"鼻中出血",
			"content":[
				{
					"detail":"鼻中衄血涌如泉，乱发烧灰有甚难，竹管吹将鼻内去，时间恰似遇神仙。",
					"type":"paragraph"
				}
			]
		},
		{
			"type":"section",
			"title":"牙疼",
			"content":[
				{
					"detail":"牙疼齿痛不堪言，得法犹如遇列仙，大戟烧来疼处咬，名方留下岂虚传。",
					"type":"paragraph"
				},
				{
					"detail":"一撮黑豆数枝葱，熟艾川椒共有功，半碗水煎勤自漱，牙疼立止显神通。",
					"type":"paragraph"
				},
				{
					"detail":"寒菊花儿五七团，雪花同捣饭为丸，搐入鼻中如枣大，去疼真似手来拈。",
					"type":"paragraph"
				},
				{
					"detail":"牙疼鹤虱共甘松，白芷细辛分两同，为末少将牙上擦，煎汤灌漱自安宁。",
					"type":"paragraph"
				}
			]
		},
		{
			"type":"section",
			"title":"远年咳嗽",
			"content":[
				{
					"detail":"远年咳嗽最难痊，休要求人枉费钱，但用款冬花作末，烧香一吸便安然。",
					"type":"paragraph"
				}
			]
		},
		{
			"type":"section",
			"title":"刺毒肿痛",
			"content":[
				{
					"detail":"刺毒肿痛叫声连，无血无脓不得眠，研烂松脂为细末，帛封其上免灾愆。",
					"type":"paragraph"
				}
			]
		},
		{
			"type":"section",
			"title":"刀伤出血",
			"content":[
				{
					"detail":"刀伤出血不能停，下子秋蛾效最灵，研碎烧灰伤处贴，即时定止见安平。",
					"type":"paragraph"
				}
			]
		},
		{
			"type":"section",
			"title":"小儿骨痛",
			"content":[
				{
					"detail":"小儿骨痛不能言，出血流脓实可怜，寻取水蛇皮一个，烧灰油拌贴疼边。",
					"type":"paragraph"
				}
			]
		},
		{
			"type":"section",
			"title":"水泻",
			"content":[
				{
					"detail":"曾闻水泻有何方，焦炒车前子最良，细末一钱调米饮，只消七剂即安康。",
					"type":"paragraph"
				}
			]
		},
		{
			"type":"section",
			"title":"疮",
			"content":[
				{
					"detail":"里外疮久不痊，令人行动痛如煎，如君会取牛蹄甲，油拌烧灰敷患边。",
					"type":"paragraph"
				},
				{
					"detail":"黄柏相将轻粉末，再加猪胆调膏药，敷贴仍将帛紧缠，一旬再易疮拈却。",
					"type":"paragraph"
				}
			]
		},
		{
			"type":"section",
			"title":"痼冷",
			"content":[
				{
					"detail":"人身痼冷夜无眠，生用川乌细细研，好醋拌调摊绢上，贴于冷处暖如绵。",
					"type":"paragraph"
				}
			]
		},
		{
			"type":"section",
			"title":"蝇子入肠",
			"content":[
				{
					"detail":"忽遭蝇子入咽喉，苦恼心肠吐不休，寻取世间虾蟆眼，烂研咽下解君愁。",
					"type":"paragraph"
				}
			]
		},
		{
			"type":"section",
			"title":"蚊虱",
			"content":[
				{
					"detail":"木鳖川芎二味均，雄黄减半共调匀，用蜜为丸烧一粒，自然蚊虱不相侵。",
					"type":"paragraph"
				}
			]
		},
		{
			"type":"section",
			"title":"破伤风",
			"content":[
				{
					"detail":"破伤风病莫迟延，脱壳秋蝉三二钱，紧了牙关难治矣，烧灰酒下便安然。",
					"type":"paragraph"
				}
			]
		},
		{
			"type":"section",
			"title":"急伤寒",
			"content":[
				{
					"detail":"急伤寒气听人言，此法谁知有圣传，半夏酒姜煎一处，时间服了即安然。",
					"type":"paragraph"
				}
			]
		},
		{
			"type":"section",
			"title":"蛇伤",
			"content":[
				{
					"detail":"若人苦被毒蛇伤，独蒜原来力甚良，切作片儿遮患处，艾烧七炷便安康。",
					"type":"paragraph"
				}
			]
		},
		{
			"type":"section",
			"title":"犬伤",
			"content":[
				{
					"detail":"犬伤何必苦忧煎，我有仙方只口传，刮取砖青和牛粪，敷于伤处即时痊。",
					"type":"paragraph"
				},
				{
					"detail":"人遭犬咬痛堪怜，去壳萆麻五十圆，烂捣成膏伤处贴；又方虎骨可同传。",
					"type":"paragraph"
				}
			]
		},
		{
			"type":"section",
			"title":"心头疼",
			"content":[
				{
					"detail":"心头疼苦不堪当，急看仙传海上方，匾竹水煎连口咽，教人服已便安康。",
					"type":"paragraph"
				}
			]
		},
		{
			"type":"section",
			"title":"龟病",
			"content":[
				{
					"detail":"腹中龟病不能言，肚里生来硬似砖，自死僵蚕白马尿，不过时刻软如绵。",
					"type":"paragraph"
				}
			]
		},
		{
			"type":"section",
			"title":"内瘴",
			"content":[
				{
					"detail":"眼睛内瘴泪涟涟，且莫将心苦自煎，但取鲤鱼用胆脑，和调相拌贴安然。",
					"type":"paragraph"
				}
			]
		},
		{
			"type":"section",
			"title":"骨头疼",
			"content":[
				{
					"detail":"骨头打碎最艰难，寻破山鞋莫等闲，火里烧灰油和贴，管教哭脸变欢颜。",
					"type":"paragraph"
				}
			]
		},
		{
			"type":"section",
			"title":"汤火烧",
			"content":[
				{
					"detail":"汤火浇烧不可当，肉皮溃烂痛非常，鸡清好酒来淋洗，信是神仙海上方。",
					"type":"paragraph"
				},
				{
					"detail":"汤火烧淋痛可怜，杨梅皮末使油抟，又将好酒调来洗，目下应知即便安。",
					"type":"paragraph"
				}
			]
		},
		{
			"type":"section",
			"title":"咽喉",
			"content":[
				{
					"detail":"咽喉闭塞不能言，幸有硼砂可保安，捣和盐梅如枣大，口中噙化即时宽。",
					"type":"paragraph"
				},
				{
					"detail":"咽喉急闭莫因循，缓存芦都草的根，好酒煎来三四滚，竹筒灌入妙通神。",
					"type":"paragraph"
				}
			]
		},
		{
			"type":"section",
			"title":"胡臭",
			"content":[
				{
					"detail":"身边胡臭不能堪，授汝良方用小便，夜静频频承热洗，子孙后世免流传。",
					"type":"paragraph"
				}
			]
		},
		{
			"type":"section",
			"title":"血痢",
			"content":[
				{
					"detail":"要医血痢莫迟延，湿纸包盐火内燃，研碎分为三处用，白调粥饮即时安。",
					"type":"paragraph"
				}
			]
		},
		{
			"type":"section",
			"title":"自缢",
			"content":[
				{
					"detail":"悬梁自缢听根源，急急扶来地上眠，皂角细辛吹鼻内，须臾魂魄自还元。",
					"type":"paragraph"
				}
			]
		},
		{
			"type":"section",
			"title":"耳聋",
			"content":[
				{
					"detail":"耳聋久矣不闻言，那怕成灾三五年，鼠胆寻来倾耳内，真如顷刻遇神仙。",
					"type":"paragraph"
				},
				{
					"detail":"耳聋终日不闻言，细辛为末蜡熔丸，入耳绵包如鼠粪，始信却灾似解悬。",
					"type":"paragraph"
				}
			]
		},
		{
			"type":"section",
			"title":"小儿夜哭",
			"content":[
				{
					"detail":"小儿夜哭最堪怜，彻夜无眠苦逼煎，牛甲末儿脐上贴，清清悄悄自然安。",
					"type":"paragraph"
				}
			]
		},
		{
			"type":"section",
			"title":"耳疼",
			"content":[
				{
					"detail":"耳中疼痛似刀剜，出血流脓久不干，鸠屎夜明吹入耳，除脓消肿便安然。",
					"type":"paragraph"
				}
			]
		},
		{
			"type":"section",
			"title":"赤鼻",
			"content":[
				{
					"detail":"肺风赤鼻最难医，幸有良方好受持，但用硫矾为细末，和调茄汁最相宜。",
					"type":"paragraph"
				}
			]
		},
		{
			"type":"section",
			"title":"重舌",
			"content":[
				{
					"detail":"小儿重舌最难熬，锈锁将来火内烧，打落屑儿为细末，水调吃下即时消。",
					"type":"paragraph"
				}
			]
		},
		{
			"type":"section",
			"title":"阴脱子肠不收",
			"content":[
				{
					"detail":"脱肛阴脱两般忧，寻取鲫鱼只用头，火上烧干为细末，半搽半服自然收。",
					"type":"paragraph"
				}
			]
		},
		{
			"type":"section",
			"title":"脱肛",
			"content":[
				{
					"detail":"脱肛不止久难安，真个仙方遇有缘，寻取蜘蛛烧得烂，抹于肛上应时痊。",
					"type":"paragraph"
				}
			]
		},
		{
			"type":"section",
			"title":"乍寒乍热",
			"content":[
				{
					"detail":"乍寒乍热却淹延，反复犹如鬼祟缠，道上喜蛛寻数个，将来系在脉门边。",
					"type":"paragraph"
				}
			]
		},
		{
			"type":"section",
			"title":"双蛾",
			"content":[
				{
					"detail":"牛膝生根取汁擂，男左女右鼻中吹，不怕双蛾来势急，酒调一服自然回。",
					"type":"paragraph"
				}
			]
		},
		{
			"type":"section",
			"title":"痢",
			"content":[
				{
					"detail":"七个乌梅七个枣，七个栗壳七寸草，更加灯心共酒煎，赤白痢疾登时好。",
					"type":"paragraph"
				}
			]
		},
		{
			"type":"section",
			"title":"月水不通",
			"content":[
				{
					"detail":"妇人月水不能通，鼠粪烧灰立见功，热酒调时逢扁鹊，只消一服显神通。",
					"type":"paragraph"
				}
			]
		},
		{
			"type":"section",
			"title":"乳少",
			"content":[
				{
					"detail":"妇人乳少听吾言，只用穿山甲五钱，研碎米泔连夜饮，乳流恰似井中泉。",
					"type":"paragraph"
				}
			]
		},
		{
			"type":"section",
			"title":"乳疮",
			"content":[
				{
					"detail":"奶疮肿痛叫声连，焦炒芝麻细细研，灯盏油调涂上面，除脓消肿即时痊。",
					"type":"paragraph"
				}
			]
		},
		{
			"type":"section",
			"title":"产多",
			"content":[
				{
					"detail":"麝香肉桂及红花，冰水为丸共一家，牛膝煎汤来送下，断胎绝产定无差。",
					"type":"paragraph"
				}
			]
		},
		{
			"type":"section",
			"title":"来溺",
			"content":[
				{
					"detail":"小便不禁有何难，寻取天台乌药研，饭后服时宜米饮，日须两次每三钱。",
					"type":"paragraph"
				}
			]
		},
		{
			"type":"section",
			"title":"骨鲠",
			"content":[
				{
					"detail":"骨鲠难医苦叫天，金樱根用醋来煎。",
					"type":"paragraph"
				},
				{
					"detail":"入喉切莫沾牙上，骨出令人体自便。",
					"type":"paragraph"
				},
				{
					"detail":"骨鲠单方野苎根；又方甘草对砂仁；金凤花实根并用，三般治法尽通神。",
					"type":"paragraph"
				}
			]
		},
		{
			"type":"section",
			"title":"胎前发疟",
			"content":[
				{
					"detail":"胎前发疟苦难言，寒热交攻最可怜，急取夜明三钱整，空心茶服自安然。",
					"type":"paragraph"
				}
			]
		},
		{
			"type":"section",
			"title":"血崩",
			"content":[
				{
					"detail":"妇人崩漏血何多，管仲还同米炒和，每服两钱酒醋下，应知此证自消磨。",
					"type":"paragraph"
				}
			]
		},
		{
			"type":"section",
			"title":"牙疳",
			"content":[
				{
					"detail":"走马牙疳齿动摇，枣中包信火中烧，更将黄柏同为末，患处捻些立便消。",
					"type":"paragraph"
				}
			]
		},
		{
			"type":"section",
			"title":"妇人五心热",
			"content":[
				{
					"detail":"五心发热欲如何，赤芍药同水薄荷，等分研细白汤下，自尔清凉转见多。",
					"type":"paragraph"
				}
			]
		},
		{
			"type":"section",
			"title":"小儿吐泻",
			"content":[
				{
					"detail":"小儿吐泻怎能安，滑石硫黄一处研，每服一钱饮调下，方知妙药属神仙。",
					"type":"paragraph"
				}
			]
		},
		{
			"type":"section",
			"title":"头风痛",
			"content":[
				{
					"detail":"头风头痛太阳间，芎芷石膏三味全，细末三钱茶送下，当时吃了效无前。",
					"type":"paragraph"
				}
			]
		},
		{
			"type":"section",
			"title":"自汗",
			"content":[
				{
					"detail":"自汗不止防风末，浮麦煎汤服二钱；不效还将牡蛎散，二方经验可流传。",
					"type":"paragraph"
				}
			]
		},
		{
			"type":"section",
			"title":"手足厥冷",
			"content":[
				{
					"detail":"四肢厥冷腹中难，热水蘸来拍膝弯，紫黑点儿针刺破，去些恶血就安痊。",
					"type":"paragraph"
				}
			]
		},
		{
			"type":"section",
			"title":"转筋吐泻",
			"content":[
				{
					"detail":"转筋吐泻实难当，艾叶木瓜煎冷汤，急取食盐安口内，方才咽下即平康。",
					"type":"paragraph"
				}
			]
		},
		{
			"type":"section",
			"title":"痹癖",
			"content":[
				{
					"detail":"大人小儿患痹癖，肠间一块硬如砖，捣将大蒜硝黄共，敷贴患处软如绵。",
					"type":"paragraph"
				}
			]
		},
		{
			"type":"section",
			"title":"催生",
			"content":[
				{
					"detail":"黄葵子炒七十粒，烂研酒服济人急，妇人产难即全生，免得合家共忧戚。",
					"type":"paragraph"
				}
			]
		},
		{
			"type":"section",
			"title":"吹乳",
			"content":[
				{
					"detail":"妇人吹乳最难当，急用男梳百齿霜，取下饭丸桐子大，三丸酒下不成伤。",
					"type":"paragraph"
				},
				{
					"detail":"妇人吹乳意如何，皂角烧灰蛤粉和，好酒将来调八字，立时痊效诚多。",
					"type":"paragraph"
				}
			]
		},
		{
			"type":"section",
			"title":"痔漏脱肛",
			"content":[
				{
					"detail":"痔漏脱肛人受苦，疼痛之时面如土，急取川椒可二钱，空心水送免凄楚。",
					"type":"paragraph"
				}
			]
		},
		{
			"type":"section",
			"title":"疔疮",
			"content":[
				{
					"detail":"疔疮神效草，五月五日午时讨，细末酒调半两余，服讫汗出果然好。",
					"type":"paragraph"
				}
			]
		},
		{
			"type":"section",
			"title":"蛇犬伤",
			"content":[
				{
					"detail":"细辛荜拨及雄黄，用酒研来入麝香，不问蛇伤并犬咬，当时吃了便安康。",
					"type":"paragraph"
				}
			]
		},
		{
			"type":"section",
			"title":"安胎",
			"content":[
				{
					"detail":"紫苏陈皮橘皮葱，细末砂仁煎酒同，胎气不安心下揍，腹中胀痛有神功。",
					"type":"paragraph"
				}
			]
		},
		{
			"type":"section",
			"title":"颠犬伤",
			"content":[
				{
					"detail":"颠犬所伤人最苦，雄黄五钱麝五钱，酒调二钱作二服，不服灌鼻亦安然。",
					"type":"paragraph"
				}
			]
		},
		{
			"type":"section",
			"title":"止痛",
			"content":[
				{
					"detail":"草果玄胡索最先，灵脂没药乳香联，酒调一盏宜温服，腹痛心疼似手拈。",
					"type":"paragraph"
				}
			]
		},
		{
			"type":"section",
			"title":"痔漏",
			"content":[
				{
					"detail":"凡人痔漏痛成疮，遗种蚕蛾纸半张，碗内烧灰调好酒，服之去病水浇霜。",
					"type":"paragraph"
				}
			]
		},
		{
			"type":"section",
			"title":"接骨",
			"content":[
				{
					"detail":"接骨谁知甚药佳，急须觅取大虾蟆，生捣如泥涂患处，杉皮夹定甚堪夸。",
					"type":"paragraph"
				}
			]
		},
		{
			"type":"section",
			"title":"解酒",
			"content":[
				{
					"detail":"酒能醒酒不寻常，草果加煎干葛汤，解毒频频三四盏，醒前醉后并宜尝。",
					"type":"paragraph"
				}
			]
		},
		{
			"type":"section",
			"title":"忘事",
			"content":[
				{
					"detail":"凡人日夜事多忘，远志菖蒲煮作汤，每旦空心服一碗，诗书如刻在心肠。",
					"type":"paragraph"
				}
			]
		},
		{
			"type":"section",
			"title":"果毒",
			"content":[
				{
					"detail":"世间果品甚多般，性毒有无冷与寒，误食中伤何可解，朴硝加麝即时安。",
					"type":"paragraph"
				}
			]
		},
		{
			"type":"section",
			"title":"吃噫",
			"content":[
				{
					"detail":"老幼忽然吃噫连，川椒生面和为丸，醋汤十粒梧桐大，信是仙方不妄传。",
					"type":"paragraph"
				}
			]
		},
		{
			"type":"section",
			"title":"伤寒",
			"content":[
				{
					"detail":"伤寒忽觉苦难医，半两茱萸不用余，用水煎来空腹服，管教所患当时除。",
					"type":"paragraph"
				}
			]
		},
		{
			"type":"section",
			"title":"头空痛",
			"content":[
				{
					"detail":"脑痛悬空在顶高，急宜细碾马牙硝，好把酥来同捣合，暂安鼻上自逍遥。",
					"type":"paragraph"
				}
			]
		},
		{
			"type":"section",
			"title":"赤眼",
			"content":[
				{
					"detail":"赤眼难开不见天，宣州土产好黄连，便将驴乳淹三宿，点上光明即豁然。",
					"type":"paragraph"
				}
			]
		},
		{
			"type":"section",
			"title":"翳眼",
			"content":[
				{
					"detail":"眼中生翳莫能窥，想是肝经蕴热虚，缓存兰香七个子，煎汤一服病消除。",
					"type":"paragraph"
				}
			]
		},
		{
			"type":"section",
			"title":"小儿疟",
			"content":[
				{
					"detail":"幼小孩儿抱疟疾，乌猫取粪最相宜，桃仁七个同煎服，病前一盏显良医。",
					"type":"paragraph"
				}
			]
		},
		{
			"type":"section",
			"title":"咳嗽不止",
			"content":[
				{
					"detail":"咳嗽多时如不止，谁知只用好浮萍，干时烂捣浓煎服，一夜安眠直到明。",
					"type":"paragraph"
				}
			]
		},
		{
			"type":"section",
			"title":"刀斧伤",
			"content":[
				{
					"detail":"金疮刀斧偶伤残，只用黄丹对白矾，最好生肌兼止痛，即时伤处见平安。",
					"type":"paragraph"
				}
			]
		},
		{
			"type":"section",
			"title":"疟疾",
			"content":[
				{
					"detail":"常山捣末取三钱，四个乌梅去核研，疟疾未来调酒服，须臾得吐去痰涎。",
					"type":"paragraph"
				}
			]
		},
		{
			"type":"section",
			"title":"恶癣疮",
			"content":[
				{
					"detail":"世上诸般恶毒疮，更兼疥癣有良方，好将驴粪烧灰掺，日见皮肤复得常。",
					"type":"paragraph"
				}
			]
		},
		{
			"type":"section",
			"title":"足筋急痛",
			"content":[
				{
					"detail":"两脚筋疼拘急挛，不分昼夜动移难，快捣生姜膏子剂，薄摊其上复如前。",
					"type":"paragraph"
				}
			]
		},
		{
			"type":"section",
			"title":"小便不下",
			"content":[
				{
					"detail":"小便终朝难得下，莴苣一味捣成泥，将来作饼脐中贴，能使泉流得应时。",
					"type":"paragraph"
				}
			]
		},
		{
			"type":"section",
			"title":"蛔虫寸白",
			"content":[
				{
					"detail":"虚胃自然成节病，多生寸白与蛔虫，蜂窝收采烧存性，酒调一匕有神功。",
					"type":"paragraph"
				}
			]
		},
		{
			"type":"section",
			"title":"干湿癣",
			"content":[
				{
					"detail":"头面若生干湿癣，半生半与明矾，酒调涂上登时愈，管取皮肤日下痊。",
					"type":"paragraph"
				}
			]
		},
		{
			"type":"section",
			"title":"翻胃",
			"content":[
				{
					"detail":"病来翻胃几多时，干柿三枚捣似泥，好酒调开乘热服，此方效验少人知。",
					"type":"paragraph"
				}
			]
		},
		{
			"type":"section",
			"title":"血流不止",
			"content":[
				{
					"detail":"血流不止是如何，驴粪烧灰不用多，但取些儿吹鼻内，须知此病即消磨。",
					"type":"paragraph"
				}
			]
		},
		{
			"type":"section",
			"title":"口臭",
			"content":[
				{
					"detail":"如人口气臭难当，但取明矾共麝香，两件相交搽齿上，言谈呵笑不闻扬。",
					"type":"paragraph"
				}
			]
		},
		{
			"type":"section",
			"title":"鼠咬",
			"content":[
				{
					"detail":"鼠咬肉皮最不良，毒攻疼痛肿难当，急将猫粪填痕内，端的公然不作疮。",
					"type":"paragraph"
				}
			]
		},
		{
			"type":"section",
			"title":"痔",
			"content":[
				{
					"detail":"肛门痔病苦惶，炒过胡荽子最良，细碾酒调三五服，自然动履得如常。",
					"type":"paragraph"
				}
			]
		},
		{
			"type":"section",
			"title":"蜈蚣蛇蝎伤",
			"content":[
				{
					"detail":"蜈蚣蛇蝎毒非常，咬着人时痛莫当，我有灵丹随手好，自然姜汁和雄黄。",
					"type":"paragraph"
				}
			]
		},
		{
			"type":"section",
			"title":"消渴",
			"content":[
				{
					"detail":"栝蒌根是天花粉，消渴能令目下痊，采得无时煎白水，服之口内似生泉。",
					"type":"paragraph"
				}
			]
		},
		{
			"type":"section",
			"title":"小便血",
			"content":[
				{
					"detail":"小肠尿血不曾疏，采取新鲜刘寄奴，为末茶调空腹服，便中赤色自然无。",
					"type":"paragraph"
				}
			]
		},
		{
			"type":"section",
			"title":"胎衣不下",
			"content":[
				{
					"detail":"灶中土是伏龙肝，药贱功殊不等闲，为末酒调温口服，胎衣不下是灵丹。",
					"type":"paragraph"
				},
				{
					"detail":"产后胎衣不落身，惶惶惊动一家人，蓖麻去壳十四个，白面同研敷足心。",
					"type":"paragraph"
				}
			]
		},
		{
			"type":"section",
			"title":"倒生",
			"content":[
				{
					"detail":"儿在腹中将倒生，浑家惊恐计无从，寻取伏龙肝末服，酒调一剂便分生。",
					"type":"paragraph"
				}
			]
		},
		{
			"type":"section",
			"title":"产后无乳",
			"content":[
				{
					"detail":"妇人乳汁不行时，莴苣三枚研作泥，好酒调开通口服，任他石女也淋漓。",
					"type":"paragraph"
				}
			]
		},
		{
			"type":"section",
			"title":"产后咽干",
			"content":[
				{
					"detail":"产后咽喉又苦干，更兼咳嗽不能安，猪脂胡粉同交和，熟水调开服自痊。",
					"type":"paragraph"
				}
			]
		},
		{
			"type":"section",
			"title":"阴中肿",
			"content":[
				{
					"detail":"妇人忽患阴中肿，葱白研膏入乳香，贴敷超时休洗去，原来海上有奇方。",
					"type":"paragraph"
				}
			]
		},
		{
			"type":"section",
			"title":"阴疮",
			"content":[
				{
					"detail":"妇人阴内忽生疮，痛痒无时不可当，寻取鲫鱼将胆抹，不超时刻便清凉。",
					"type":"paragraph"
				}
			]
		},
		{
			"type":"section",
			"title":"月信不调",
			"content":[
				{
					"detail":"阿胶灰炒成珠颗，乘热将来即便研，月信不调宜此末，酒调一服应时痊。",
					"type":"paragraph"
				}
			]
		},
		{
			"type":"section",
			"title":"产后心痛",
			"content":[
				{
					"detail":"产后妇人心气痛，叫声切切手摩拈，酒调鸡子空心服，一夜能教肃静眠。",
					"type":"paragraph"
				}
			]
		},
		{
			"type":"section",
			"title":"产后血不止",
			"content":[
				{
					"detail":"妇人产后血难住，诸药无如百草霜，为末酒调乘暖服，明朝立马见平康。",
					"type":"paragraph"
				}
			]
		},
		{
			"type":"section",
			"title":"小儿惊风",
			"content":[
				{
					"detail":"急惊风与漫惊风，夺命方知有大功，水磨但得青礞石，调下痰涎主便通。",
					"type":"paragraph"
				}
			]
		},
		{
			"type":"section",
			"title":"小儿喘嗽",
			"content":[
				{
					"detail":"咳嗽小儿多气喘，石膏火内慢飞，研为细末蜜汤调，一夜分明减一半。",
					"type":"paragraph"
				}
			]
		},
		{
			"type":"section",
			"title":"小儿夜啼",
			"content":[
				{
					"detail":"小儿夜哭不能眠，收拾灯花四五圆，捻烂灯心汤化下，一宵肃静到明天。",
					"type":"paragraph"
				}
			]
		},
		{
			"type":"section",
			"title":"小儿撮口",
			"content":[
				{
					"detail":"撮口脐风总一般，十儿难得两三痊，快觅僵蚕为细末，蜜调涂向口中安。",
					"type":"paragraph"
				}
			]
		},
		{
			"type":"section",
			"title":"小儿泻痢",
			"content":[
				{
					"detail":"泻痢脱肛不用焦，槐花为末米汤调，食前一盏频频进，效验如同鼓应。",
					"type":"paragraph"
				}
			]
		},
		{
			"type":"section",
			"title":"孙真人枕上记",
			"content":[
				{
					"detail":"侵晨一碗粥，夜饭莫教足。",
					"type":"paragraph"
				},
				{
					"detail":"撞动景阳钟，扣齿三十六。",
					"type":"paragraph"
				},
				{
					"detail":"大寒与大热，且莫贪色欲。",
					"type":"paragraph"
				},
				{
					"detail":"醉饱莫行房，五脏皆翻覆。",
					"type":"paragraph"
				},
				{
					"detail":"艾火漫烧身，争如独自宿。",
					"type":"paragraph"
				},
				{
					"detail":"坐卧莫当风，频于暖处浴。",
					"type":"paragraph"
				},
				{
					"detail":"食饱行百步，常以手摩腹。",
					"type":"paragraph"
				},
				{
					"detail":"莫食无鳞鱼，诸般禽兽肉。",
					"type":"paragraph"
				},
				{
					"detail":"自死兽与禽，食之多命促。",
					"type":"paragraph"
				},
				{
					"detail":"土木为形象，求之有恩福。",
					"type":"paragraph"
				},
				{
					"detail":"父精母血生，那忍分南北。",
					"type":"paragraph"
				},
				{
					"detail":"惜命惜身人，六白光如玉。",
					"type":"paragraph"
				}
			]
		},
		{
			"type":"section",
			"title":"孙真人养生铭",
			"content":[
				{
					"detail":"怒甚偏伤气，思多太损神。",
					"type":"paragraph"
				},
				{
					"detail":"神疲心易役，气弱病相侵，勿被悲欢极，当令饭食均。",
					"type":"paragraph"
				},
				{
					"detail":"再三防夜醉，第一戒晨嗔。",
					"type":"paragraph"
				},
				{
					"detail":"亥寝鸣云鼓，寅兴漱玉津。",
					"type":"paragraph"
				},
				{
					"detail":"妖邪难犯己，精气自全身。",
					"type":"paragraph"
				},
				{
					"detail":"若要无诸病，常当节五辛，安神宜悦乐，惜气保和纯。",
					"type":"paragraph"
				},
				{
					"detail":"寿夭休论命，修行本在人。",
					"type":"paragraph"
				},
				{
					"detail":"若能遵此理，平地可朝真。",
					"type":"paragraph"
				}
			]
		}
	]
}