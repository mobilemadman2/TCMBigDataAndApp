{
	"book_title":"叶天士医案精华",
	"content":[
		{
			"type":"section",
			"title":"中风",
			"content":[
				{
					"detail":"今年风木司天。春夏阳升之候。兼因平昔怒劳忧思。以致五志气火交并于上。肝胆内风鼓动盘旋。上盛则下虚。故足膝无力。肝木内风壮火。乘袭胃土。",
					"type":"paragraph"
				},
				{
					"detail":"胃主肌肉。脉络应肢。绕出环口。故唇舌麻木。肢节如痿。固为中厥之萌。观河间内火召风之论。都以苦降辛泄。少佐微酸。最合经旨。折其上腾之威。使清空诸窍。毋使浊痰壮火蒙蔽。乃用药之权衡也。至于颐养工夫。寒暄保摄。尤当加意于药饵之先。",
					"type":"paragraph"
				},
				{
					"detail":"金石斛化橘红北秦皮草决明冬桑叶白蒺藜嫩钩藤生白芍又前议苦辛酸降一法。肝风胃阳已折其上引之威。故诸症亦觉小愈。虽曰治标。正合岁气节候而设。思夏至一阴来复。高年本病。预宜持护。自来中厥。最防于暴寒骤加。致身中阴阳两不接续耳。议得摄纳肝肾真气。补益上虚本病。",
					"type":"paragraph"
				},
				{
					"detail":"九制熟地肉苁蓉生虎胫骨淮牛膝制首乌川萆川石斛赤白茯苓柏子霜黑豆皮立冬后三日。诊得左脉小弦动数。右手和平略虚。问得春夏平安。交秋后有头晕。左目流泪。足痿无力。不能行走。舌生红剌。微咳有痰。此皆今年天气大热已久。热则真气泄越。虚则内风再旋。经言痿生大热。热耗津液。而舌剌咳嗽流泪者。风阳升于上也。上则下焦无气矣。故补肝肾以摄纳肾气为要。而清上安下。其在甘凉不伤脾胃者宜之。",
					"type":"paragraph"
				},
				{
					"detail":"制首乌杞子天冬茺蔚子黄甘菊黑豆皮茯苓川石斛虎骨胶离愁菀结。都系情志中自病。恰逢冬温。阳气不潜。初交春令。阳已勃然变化。内风游行扰络。阳但上冒。阴不下吸。清窍为蒙。状如中厥。舌喑不言。刘河间谓将息失宜。火盛水衰。风自内起。其实阴虚阳亢为病也。既不按法论病设治。",
					"type":"paragraph"
				},
				{
					"detail":"至惊蛰雷鸣。身即汗泄。春分气暖。而昼夜寤不肯寐。甚至焦烦。迥异于平时。何一非阳气独激使然耶。夫肝风内扰。阳明最当其冲犯。病中暴食。以内风消烁。",
					"type":"paragraph"
				},
				{
					"detail":"求助于食。今胃脉不复。气愈不振。不司束筋骨以利机关。致鼻准光亮。肌肉浮肿。考古人虚风。首推侯氏黑散。务以填实肠胃空隙。庶几内风可息。奈何医者不曰清火豁痰。即曰腻补。或杂风药。内因之恙。岂有形质可攻。偏寒偏热。皆非至理。",
					"type":"paragraph"
				},
				{
					"detail":"生牡蛎生白芍炒生地菊花炭炙甘草南枣肉嗔怒动阳。恰值春木司升。厥阴内风乘阳明脉络之虚。上凌咽喉。环绕耳后清空之地。升腾太过。脂液无以营养四末。而指节为之麻木。是皆痱中根萌。",
					"type":"paragraph"
				},
				{
					"detail":"所谓下虚上实。多致巅顶之疾。夫情志变蒸之热。阅方书无芩连苦降。羌防辛散之理。肝为刚脏。非柔润不能调和也。",
					"type":"paragraph"
				},
				{
					"detail":"鲜生地元参心桑叶丹皮羚羊角连翘心脉濡无热。厥后右肢偏痿。口舌歪。声音不出。此阴风湿晦中于脾络。加以寒滞汤药。蔽其清阳。致清气无由展舒。法宗古人星附六君子汤。益气仍能攻风祛痰。若曰风中廉泉。乃任脉为病。与太阴脾络有间矣。",
					"type":"paragraph"
				},
				{
					"detail":"人参茯苓新会皮香附汁南星姜汁炒竹节白附子姜汁炒痛从腿肢筋骨。上又腰腹。贯于心胸。若平日经来带下。其症亦至。此素禀阴亏。冲任奇脉空旷。凡春交。地中阳气升举。虚人气动随升。络血失养。诸气横逆。面赤如赭。饥不欲食。耳失聪。寤不成寐。阳浮脉络交空显然。先和阳治络。",
					"type":"paragraph"
				},
				{
					"detail":"细生地生白芍生鳖甲生龟甲生虎骨糯稻根滋肾丸脉弦小数。形体日瘦。口舌麋碎。肩背掣痛。肢节麻木。肤腠瘙痒。目眩晕。耳鸣。已有数年。此属操持积劳。阳升内风旋动。烁筋损液。古谓壮火食气。皆阳气之化。先拟清血分中热。继当养血。熄其内风。安静勿劳。不致痿厥。",
					"type":"paragraph"
				},
				{
					"detail":"生地元参天冬丹参犀角羚羊角连翘竹叶心年岁壮盛。腕有气瘕。嗳噫震动。气降乃平。流痰未愈。睾丸肿硬。今人夜将寐。少腹气冲至心。竟夕但寤不寐。头眩目花。耳内风雷。四肢麻痹。肌腠如剌如虫行。此属操持怒劳。内损乎肝。致少阳上聚为瘕。厥阴下结为疝。冲脉不静。脉中气逆混扰。气燥热化。风阳交动。营液日耗。变乱种种。总是肝风之害。非攻消温补能治。惟以静养。勿加怒势。半年可望有成。",
					"type":"paragraph"
				},
				{
					"detail":"阿胶细生地天冬茯神陈小麦南枣肉头痛神烦。忽然而至。五行之速。莫如风火。然有虚实内外之因。非徒发散苦寒为事矣。如向有肝病。目疾丧明。是阴气久伤体质。今厥阴风木司天。春深发泄。阳气暴张。即外感而论。正内经冬不藏精。春病必温。育阴可使热清。大忌发散。盖阴根久伤。表之再伤。阳劫阴液。仲景谓一逆尚引日。再逆促命期矣。余前主阿胶鸡子黄汤。佐地冬壮水。芍甘培土。亟和其厥阳冲逆之威。咸味入阴。",
					"type":"paragraph"
				},
				{
					"detail":"甘缓其急。与内经肝病三法恰合。今已入夏三日。虚阳倏上。烦躁头痛。当大滋肾母以苏肝子。补胃阴以杜木火乘侮。旬日不致反复。经月可望全好。",
					"type":"paragraph"
				},
				{
					"detail":"人参熟地麦冬天冬龟胶阿胶五味茯神此痿厥也。盖厥阴风旋。阳冒神迷则为厥。阳明络空。四末不用而为痿厥。",
					"type":"paragraph"
				},
				{
					"detail":"午后黄昏。乃厥阴阳明旺时。病机发现矣。凡此皆属络病。金匮篇中有之。仲景云。诸厥宜下。下之利不止者死。明示下降之药。皆可止厥。但不可硝黄再伤阴阳耳。但积年沉。非旦夕速效可知矣。",
					"type":"paragraph"
				},
				{
					"detail":"活鳖甲真阿胶方诸水鲜生地元参青黛平昔肠红。阴络久伤。左胁下宿瘕。肝家风气易结。形瘦面青。阴虚阳气易冒。血络不得凝静。诸阳一并。遂为厥。冲气自下犯胃为呃。症似蓄血为狂。奈脉细劲。咽喉皆痛。真阴枯槁之象。水液无有。风木大震。此刚剂强镇。不能息其厥冒耳。",
					"type":"paragraph"
				},
				{
					"detail":"生鸡子黄真阿胶淡菜龟板热童便脉上左部稍振。水亏。木中风动。左牙痛。盖风从内旋。乃阳之化风。只以春深地气上升之候。多升少降。无非下元不司收纳。虚症何疑。况因目恙。频用韭子烟熏。查本草药性。辛辣升腾助阳。孙真人于遗浊用之。藉其升阳以涵阴。更无漏泄耳。今痱中八日。声音渐振者。乃精气略有宁静。里窍略有灵机。是顺境也。乃不明此理。仍用辛以泄气。加人参亦是清散上焦之药。以肝肾藏虚在于至阴。若再投辛以伤其阴。必致虚症峰起。焉望其向安。倘必以上有火热。古称实火宜清。虚火宜补。温养柔和。与温热刚燥迥异。幸勿疑讶。",
					"type":"paragraph"
				},
				{
					"detail":"生地川斛麦冬茯神阿胶女贞子脉左细数而劲。右数大而虚。此肾精肝血内亏。水不涵木。阳挟内风。暴起莫制。指臂拘挛。口目邪在左。盖肝风阳气从左而升。冲气撞心。消渴晕厥。仲景列于厥阴篇中。凡肝属阴木。必犯胃之阳土。饮食热气入胃。引动肝肠。即病发矣。此恙已六七年。阴损已极。必屏绝俗扰。怡悦情怀。然后滋养堪固其阴。必有小效。无期速功。",
					"type":"paragraph"
				},
				{
					"detail":"炒松熟地陈阿胶大淡菜萸肉五味芡实金樱子粉右痪。舌喑。足痱。头重。面载阳。呵欠。微呃。诊脉小濡而缓。此肾纳失司。肝风震突。但病起耳后暴肿。必兼温热客气。清上轻扬。肿势颇减。七日以来。当阴阳经气一小周天。不必以时邪引病为惑。昔河间宣明方论中。谓舌强难言。其咎在乎舌下经脉不主流动。以肾脉萦及舌本耳。其主地黄饮子。取意浊药清投。",
					"type":"paragraph"
				},
				{
					"detail":"机关渐灵。并无碍乎上气痰热。仿此法。",
					"type":"paragraph"
				},
				{
					"detail":"熟地肉苁蓉远志川石斛茯神枸杞子牛膝石菖蒲年前肝风眩晕。主以凉血分利阳熄风。一年未发。今岁正月春寒。非比天暖开绁。此番病发。必因劳恐触动情志。至于呕逆。微冷倏热。交丑寅。渐作耳鸣咽痹。食纳久留脘中。想少阳木火盛于寅。胆脉贯耳。犯逆之威。必向阳明。而后上凭诸窍。脉右涩大。胃逆不降。食味不甘。而脘中逆乱。熏蒸日炽。营血内耗。无以养心。斯寝不肯寐。心摇荡漾。有难以鸣状之象。今头重脘痹。全是上为木火升腾。阻遏清阳。前方滋清。血药居多。必不奏功。今议汤剂。方以苦降其逆。辛通其痹。然汤宜小其制度。以久病体虚。初春若此。冬藏未为坚固可知。其丸剂。界以局方龙荟丸。暂服半月再议。",
					"type":"paragraph"
				},
				{
					"detail":"连翘黑栀皮羚羊角鲜菊叶紫菀郁金大杏仁土栝蒌皮鲜菖蒲根粤东地卑多湿。阳气多绁。宦游十载。恰已五旬。中年二气。不及壮盛坚固。",
					"type":"paragraph"
				},
				{
					"detail":"眩晕汗出。乃阳不潜藏。变化内风。扰动虚灵所致。内经藏象谓肾为根本。左右有二。盖一阴一阳。互相交纽。水中有火。为生生化育。惟藏蓄不露。斯永年无病。",
					"type":"paragraph"
				},
				{
					"detail":"而肝为肾子。母气既衰。水不生木。肝属风藏。内风乘龙雷相火。迅速飞腾。陡升莫制。每虑仆中之累。是皆内因之症。自述热起脊背。直至巅顶。清之补之无效。",
					"type":"paragraph"
				},
				{
					"detail":"未免藏阴内乏。阳气独升之旨。古人以肾藏内寓真阳。非温不纳。肝藏内寄相火。非清不宁。用药之法。填实精气。以固其下。佐咸味以达之。兼气重以镇之。介类以潜之。酸味以收之。复入滋清以凉肝。引之导之。浮阳内风。勿令鼓动。",
					"type":"paragraph"
				},
				{
					"detail":"熟地北五味子萸肉磁石青盐琐阳龟板茯神湘莲天门冬猪脊筋张石顽治春榜赵明远。平时六脉微弱。己酉九月。患类中风。经岁不痊。邀石顽诊之。其左手三部。弦大而坚。知为肾藏阴伤。壮火食气之候。且人迎斜内向寸。又谓三阳经满溢入阳维之脉。是不能无颠仆不仁之虑。右手三部浮缓。",
					"type":"paragraph"
				},
				{
					"detail":"而气口以上微滑。乃痰沫壅塞于鬲之象。以清阳之位。而为痰气占据。未免侵及心主。是以神识不清。语言错误也。或者以其神识不清。言语错误。口角常有微涎。目晴恒不易转。以为邪滞经络。而用祛风导痰之药。殊不知此本肾气不能上通于心。心藏虚热生风之症。良非燥药所宜。或者以其小便清利倍常。以为肾虚而用八味壮火之剂。殊不知此症虽虚。而虚阳伏于肝藏。所以阳事易举。饮食易饥。又非益火补阴药所宜。或者以其向患休息久痢。大便后。常有痰红渍沫。而用补中益气。殊不知脾气陷于下焦者。可用升举之法。此阴血久利之余疾。有何清气在可升发乎。若用升柴升动肝肾虚阳。鼓激鬲上痰饮。能保其不为喘胀逆满之患乎。是升举药不宜轻服也。今举河间地黄饮子。助其肾。",
					"type":"paragraph"
				},
				{
					"detail":"通其心。一举而两得之。但不能薄滋味。远房室。则药虽应病。终无益于治疗也。",
					"type":"paragraph"
				},
				{
					"detail":"惟智者善为调摄为第一义。",
					"type":"paragraph"
				},
				{
					"detail":"熟地巴戟天苁蓉山萸肉茯苓薄荷淡熟川附肉桂五味子麦冬川石斛远志鲜石菖蒲",
					"type":"paragraph"
				}
			]
		},
		{
			"type":"section",
			"title":"虚劳",
			"content":[
				{
					"detail":"阳外泄为汗。阴下注则遗。二气造偏。阴虚热胜。脑为髓海。腹是至阴。皆阳乘于阴。然阳气有余。益见阴弱。无以交恋其阳。因病致偏。偏久致损。坐功运气。",
					"type":"paragraph"
				},
				{
					"detail":"阴阳未协。损不肯复。颇为可虑。今深秋入冬。天气收肃。阳气泄越。入暮灼热。总是阴精损伤而为消烁耳。",
					"type":"paragraph"
				},
				{
					"detail":"川石斛炒知母女贞子茯神糯稻根小黑豆皮又暮夜热炽。阴虚何疑。但从前表散。致卫阳疏泄。穿山甲钻筋流利。后至经络气血劫撤。内损不复。卫阳藩篱交空。斯时亦可撑半壁矣。失此机宜。秋收冬藏主令。其在封固蛰藏耳。张季明谓元无所归则热灼。亦是。",
					"type":"paragraph"
				},
				{
					"detail":"人参河车熟地五味莲肉山药茯苓今年长夏久热。伤损真阴。深秋天气收肃。奈身中泄越已甚。吸短精浊。消渴眩晕。见症都是肝肾。脉由阴渐损及阳明胃络。纳谷减。肢无力。越人所云。阴伤及阳。最难充复。诚治病易。治损难耳。",
					"type":"paragraph"
				},
				{
					"detail":"人参天冬生地茯神女贞远志脉数垂入尺泽穴中。此阴精未充早泄。阳失潜藏。汗出吸短。龙相内灼。升腾面目。肺受熏蒸。嚏涕交作。兼之胃弱少谷。精浊下注。溺管疼痛。肝阳吸其肾阴。善怒多郁。显然肾虚如绘。议有情之属以填精。仿古滑涩互施法。",
					"type":"paragraph"
				},
				{
					"detail":"牛骨髓猪脊髓羊脊髓麋角胶熟地人参萸肉五味芡实湖莲山药茯神金樱膏胶髓丸此少壮精气未旺。致奇脉网维失护。经云形不足者。温之以气。精不足者。",
					"type":"paragraph"
				},
				{
					"detail":"补之以味。今纳谷如昔。血肉充养。补之以味。莫若以饮食补之。",
					"type":"paragraph"
				},
				{
					"detail":"牛骨髓羊骨髓猪骨髓茯神枸杞当归湖莲芡实据说热自左升。直至耳前后胀。视面色油亮。足心灼热。每午后入暮皆然。",
					"type":"paragraph"
				},
				{
					"detail":"上午用茶调散。宣通上焦郁热。不应。此肝肾阴火乘窍。即因男子精亏。阳不下交。经言。以滋填阴药。必佐介属重镇。试以安寝。竟夜乃安。参阳动阴静至理。",
					"type":"paragraph"
				},
				{
					"detail":"熟地龟板萸肉五味茯苓磁石黄柏知母猪脊髓丸有形血液。从破伤而损。神气无以拥护。当此冬令藏阳。阳微畏寒。奇脉少津。乏气贯布。行步欹斜。健忘若愦。何一非精气内夺之征。将交大雪。纯阴无阳。",
					"type":"paragraph"
				},
				{
					"detail":"冬至一阳来复也。见此离散之态。平素不受暖补。是气元长旺。今乃精衰气竭之象。又不拘乎此例也。",
					"type":"paragraph"
				},
				{
					"detail":"人参鹿茸归身炒杞子茯苓沙苑阴精走泄于下。阳气郁冒于上。太冲脉衰。厥气上冲。陡然痫厥。阴阳既失交偶。因随阳掀旋。阳从汗泄矣。宜远房帷。独居静室。医治之法。从阴引阳。大封大固。以蛰藏为要。百日可效。经年可以复元。",
					"type":"paragraph"
				},
				{
					"detail":"淡苁蓉五味远志茯神芡实建莲生羊腰子劳怯。形色夺。肌肉消。食减便滑。兼呛痰喉痛。知医理者。再无清喉凉肺滋阴矣。病患述心事操持病加。显然内损。关系脏真。冬寒藏阳。人身之阳。升腾失交。收藏失司。岂见病治病。肤浅之见识。据说食进超时。必有痛泄。经言。食至小肠。变化屈曲。肠间有阻。常有诸矣。凡汤药气升。宜丸剂疏补。资生丸食后服。",
					"type":"paragraph"
				},
				{
					"detail":"人参坎气茯苓黑壳建莲五味芡实山药浆丸虚劳三年。形神大衰。食减无味。大便溏泻。寒起背肢。热从心炽。每咳。必百脉动掣。间或胁肋攻触。种种见症。都是病深传遍。前议四君子汤以养脾胃冲和。加入桑叶丹皮。利少阳木火。使土少侵。服已不应。想人身中二气致偏则病。",
					"type":"paragraph"
				},
				{
					"detail":"今脉症乃损伤已极。草木焉得振顿。见病治病。谅元裨益。益气少灵。理从营议。",
					"type":"paragraph"
				},
				{
					"detail":"食少滑泄。非滋腻所宜。暂用景岳理阴煎法。参入镇逆固摄。若不胃苏知味。实难拟法。",
					"type":"paragraph"
				},
				{
					"detail":"人参秋石山药茯苓河车胶丸春深地气升。阳气动。有奔驰饥饱。即是劳伤。内经劳者温之。夫劳则形体震动。阳气先伤。此温字乃温养之义。非温热竞进之谓。劳伤久不撤消为损。内经有损者益之文。益者补益也。凡补药气皆温。味皆甘。培生其初阳。是劳损主治法则。春病入秋不愈。议从中治。据述晨起未纳水谷。其咳必甚。胃药坐镇中宫为宜。",
					"type":"paragraph"
				},
				{
					"detail":"麦冬人参甘草粳米大枣脉左小右虚。背微寒。肌微冷。痰多微呕。食减不甘。此胃阳已弱。卫气不得拥护。时作微寒微热之状。小便短赤。大便微溏。非实邪矣。当创建中气以维营卫。东垣云。骨为卫之本。营乃脾之源。偏热偏寒。犹非正治。",
					"type":"paragraph"
				},
				{
					"detail":"人参归身米拌炒桂枝木白芍炒焦南枣劳伤阳气。不肯复元。秋冬之交。余宗东垣甘温为法。原得小效。众楚交咻。",
					"type":"paragraph"
				},
				{
					"detail":"柴葛枳朴是饵。二气散越。交纽失固。闪气疼痛。脘中痞结。皆清阳凋丧。无攻痛成法。唯以和补。使营卫之行。冀其少缓神苏而已。",
					"type":"paragraph"
				},
				{
					"detail":"人参当归炒白芍桂心炙草茯神久客劳伤。气分痹阻。则上焦清空诸窍不利。初病在气。久则入血。身痛目黄。食减形瘦。由病患及乎元虚。攻补未能除病。思人身左升属肝。右降属肺。当两和气血。使升降得宜。若再延挨。必瘀滞日甚。结为腑聚矣。",
					"type":"paragraph"
				},
				{
					"detail":"旋复花汤加桃仁归须蒌皮症见失血咳嗽。继而暮热不止。经水仍来。六七年已不孕育。乃肝肾冲任皆损。二气不交。延为劳怯。治以摄固。包举其泄越。",
					"type":"paragraph"
				},
				{
					"detail":"鲜河车胶黄柏熟地淡苁蓉五味茯神蜜丸诊脉数。左略大。右腰牵绊。足痿。五更盗汗即醒。有梦情欲则遗。自病半年。",
					"type":"paragraph"
				},
				{
					"detail":"脊椎六七节骨形凸出。自述书斋坐卧受湿。若六淫致病。新邪自解。验色脉推病。是先天禀赋原怯。未经充旺。肝血肾精受戕。致奇经八脉中乏运用之力。乃筋骨间病。内应精血之损伤也。",
					"type":"paragraph"
				},
				{
					"detail":"人参鹿茸杞子当归舶茴香紫衣胡桃肉生雄羊内肾幼年成婚太早。精气未充先泄。上年泄泻。继加痰嗽。纳食较少。形肌日瘦。",
					"type":"paragraph"
				},
				{
					"detail":"今秋深喉痛。是肾精内乏。阴中龙雷闪烁无制。当此秋令肃降。藏职失司。明岁谷雨。万花开遍。此病危矣。",
					"type":"paragraph"
				},
				{
					"detail":"秋石拌人参生紫石英紫衣胡桃肉茯神女贞实五味子男子思念未遂。阴火内燔。五液日夺。但孤阳升腾。熏蒸上窍。已失交泰之义。此非外来之症。凡阴精残惫。务在胃旺。纳谷生阴。今咽喉耳鼻诸窍。久遭阴火之逼。寒凉清解。仅调六气中之火。而脏真阴火。乃闪电迅速莫遏。清凉必不却病。良由精血内空。草木药饵。不能生精充液耳。",
					"type":"paragraph"
				},
				{
					"detail":"猪脊髓阿胶川斛天冬生地",
					"type":"paragraph"
				}
			]
		},
		{
			"type":"section",
			"title":"咳嗽",
			"content":[
				{
					"detail":"秋令天气下降。上焦先受燥化。其咳症最多。屡进肺药无功。按经云。久咳不已。则三焦受之。是不专于理肺可知矣。六旬又三。形体虽充。而真气渐衰。古人于有年久嗽。都从脾肾子母相生主治。更有咳久。气多发泄。亦必益气甘补敛摄。实至理也。兹议摄纳下焦于早服。而纯甘清燥暮进。填实在下。清肃在上。",
					"type":"paragraph"
				},
				{
					"detail":"凡药味苦辛宜忌。为伤胃泄气预防也。",
					"type":"paragraph"
				},
				{
					"detail":"早服水制熟地白云苓乳蒸五味子建莲淮山药车前子淮牛膝紫衣胡桃肉霜上为末用蒸熟猪脊髓去膜捣丸开水送下晚服真北沙参生黄薄皮麦冬生白扁豆生甘草南枣肉上淡水煎汁滤清收膏临成加真柿霜收开水化服昨议上焦肺病。百日未痊。形肌消烁。悉由热化。久热无有不伤阴液。拟咸补如阿胶鸡子黄。复入芩连苦寒。自上清气热以补下。虽为暂服之方。原非峻克之剂。细思手经之病。原无剧入足经之理。但人身气机。合乎天地自然。肺气从右而降。肝气从左而升。肺病主降日迟。肝横司升日速。咳呛未已。乃肝胆木反刑金之兆。试言及久寐寤醒。左常似闪烁。嘈杂如饥。及至进食。未觉胃中安适。此肝阳化风。旋扰不息。致呛无卒期。即倏热之来。升至左颊。其左升太过。足为明验。倘升之不已。入春肝木司权。防有失血之累。故左右为阴阳之道路。阴阳既造其偏以致病。所以清寒滋阴。不能奏其速功。",
					"type":"paragraph"
				},
				{
					"detail":"阿胶鸡子黄生地天冬女贞实糯稻根须向来阳气不充。得温补每每奏效。近因劳烦。令阳气弛张。致风温过肺卫以扰心营。欲咳心中先痒。痰中偶带血点。不必过投沉降清散。以辛甘凉。理上燥。清络热。疏食安闲。旬日可安。",
					"type":"paragraph"
				},
				{
					"detail":"冬桑叶玉竹大沙参甜杏仁生甘草苡仁糯米汤煎外受风温郁遏。内因肝胆阳升莫制。斯皆肺失清肃。咳痰不解。经月来犹觉气壅不降。进食颇少。大便不爽。津液已久乏上供。腑中之气亦不宣畅。议养胃阴以和阳。不得泛泛治咳。",
					"type":"paragraph"
				},
				{
					"detail":"麦冬沙参玉竹生白芍扁豆茯苓冬季温邪咳嗽。是水亏热气内侵。交惊蛰节嗽减。用六味加阿胶麦冬秋石。金水同治。是泻阳益阴方法。为调体治病兼方。近旬日前。咳嗽复作。纳食不甘。询知夜坐劳形。当暮春地气主升。夜坐达旦。身中阳气亦有升无降。最有失血之虑。况体丰肌柔。气易泄越。当暂停诵读。数日可愈。",
					"type":"paragraph"
				},
				{
					"detail":"桑叶甜杏仁大沙参生甘草玉竹青蔗浆脉右劲。因疥疮频以热汤沐浴。卫疏易伤冷热。皮毛内应乎肺。咳嗽气塞痰多。久则食不甘。便燥结。胃津日耗。不司供肺。况秋冬天降。燥气上加。渐至老年痰火之象。此清气热以润燥。理势宜然。倘畏虚。日投滞补。益就枯燥矣。",
					"type":"paragraph"
				},
				{
					"detail":"霜桑叶甜杏仁麦冬玉竹白沙参天花粉甘蔗浆甜梨汁形瘦色苍。体质偏热。而五液不充。冬月温暖。真气少藏。其少阴肾脏。先已习习风生。乃阳动之化。不以育阴驱热。以却温气。泛泛乎辛散。为暴感风寒之治。过辛泄肺。肺气散斯咳不已。苦味沉降。胃口戕而肾关伤。致食减气怯。行动数武。气欲喘急。封藏纳固之司渐失。内损显然。非见病攻病矣。静养百日。犹冀其安。",
					"type":"paragraph"
				},
				{
					"detail":"麦冬甜沙参生甘草南枣肉青蔗浆久咳三年。痰多食少。身动必息鸣如喘。诊脉左搏数。右小数。自觉内火燔燎。乃五液内耗。阳少制伏。非实火也。常以琼玉膏滋水益气。暂用汤药。总以勿损胃为上。治嗽之药。谅无益于体病。",
					"type":"paragraph"
				},
				{
					"detail":"北沙参白扁豆炒麦冬茯神川石斛花粉寡居烦劳。脉右搏左涩。气燥在上。血液暗亏。由思郁致五志烦煎。固非温热补涩之症。晨咳吐涎。姑从胃治。以血海亦隶阳明耳。",
					"type":"paragraph"
				},
				{
					"detail":"生白扁豆玉竹大沙参茯神经霜柔叶苡仁用白糯米淘滤清入滚水泡一沸取清汤煎药又本虚在下。情怀悒郁。则五志之阳。上熏为咳。固非实火。但久郁必气结血涸。延成干血劳病。经候涩少愆期。已属明征。当培肝肾之阴以治本。清养肺胃气热以理标。刚热之补。畏其劫阴。非法也。",
					"type":"paragraph"
				},
				{
					"detail":"生扁豆北沙参茯神炙草南枣肉丸方熟地黄砂仁末拌炒鹿角霜当归小茴香拌炒淮牛膝盐水炒炭云茯苓紫石英醋水飞青盐另熬生羊肉胶和丸今年春季时疫。大半皆有咳嗽咽喉之患。乃邪自上干。肺气先伤耳。近日身动气喘。声音渐不扬。着左眠卧。左胁上有牵掣之状。此肝肾阴亏。冲气上触。",
					"type":"paragraph"
				},
				{
					"detail":"冬藏失司。渐有侧眠音哑至矣。劳伤致损。非清邪治咳之病。",
					"type":"paragraph"
				},
				{
					"detail":"六味丸加淡秋石阿胶麦冬蜜丸脉左弱右搏。久有虚损。交春不复。夜卧着枕。气冲咳甚。即行走亦气短喘促。此乃下元根蒂已薄。冬藏不固。春升生气浅少。急当固纳摄下。世俗每以辛凉理嗽。每致不救矣。",
					"type":"paragraph"
				},
				{
					"detail":"水制熟地五味湖莲芡实茯神青盐羊肉肾久有痛经。气血不甚流畅。骤加暴怒。肝阳逆行。乘肺则咳。病家云。少腹冲气上干。其咳乃作。则知清润肺药。非中窍之法。今寒热之余。咳不声扬。但胁中拘急。不饥不纳。乃左升右降。不司旋转。而胃中遂失下行为顺之旨。古人以肝病易于犯胃。然则肝用宜泄。胃腑宜通。为定例矣。",
					"type":"paragraph"
				},
				{
					"detail":"桑叶丹皮钩藤茯苓半夏广皮威喜丸气郁单胀。中空无物。卧则气塞。浊饮上冲。渐有不得安卧之象。问其起病之由。多是恼怒动肝。为肝木郁伤脾土。脾失健运。气阻成胀。延及百日正气愈虚。浊更坚凝。逆走攻肺。上咳。气逆欲喘。脘中蕴热。咳出脓血。病根固在肝脾。今已传及肺部。丹溪曰。养金制木。脾无贼邪之害。滋水制火。肺得清化之权。目下至要。务在顺气。胸中开爽。寝食不废。便可从容论治。不然。春分节近。更属难调矣。先用宣通上焦法。",
					"type":"paragraph"
				},
				{
					"detail":"紫菀杏仁蒌皮郁金浓朴大腹皮桑皮茯苓皮黑山栀肾精下损。致阴气上乘。浮阳上灼。咽喉痛痹。有喉宣发现。咳嗽喘促。是下焦元海不司收纳。冲脉之气上冲所致。故日进润剂。望其咳减。为庸医之良法。",
					"type":"paragraph"
				},
				{
					"detail":"实酿病之祸阶。现下胃弱便溏。则非治嗽可疗矣。劳怯不复。当以固真纳气。培扶胃口。希冀加谷则吉。",
					"type":"paragraph"
				},
				{
					"detail":"人参茯苓芡实坎湘莲子秋石五味子胡桃凡忧愁思虑之内伤不足。必先上损心肺。心主营。肺主卫。二气既亏。不耐烦劳。易于受邪。惟养正则邪自除。无麻桂大劫散之理。故内伤必取法乎东垣。",
					"type":"paragraph"
				},
				{
					"detail":"今血止脉。形倦不食。呛咳不已。吐痰若粘涎。皆土败金枯之象。急与甘缓补法。",
					"type":"paragraph"
				},
				{
					"detail":"生黄炒白芍炙草饴糖南枣",
					"type":"paragraph"
				}
			]
		},
		{
			"type":"section",
			"title":"失音",
			"content":[
				{
					"detail":"秋凉燥气咳嗽。初病皮毛凛凛。冬月失音。至夏未愈。而纳食颇安。想屡经暴冷暴暖之伤。未必是二气之馁。仿金实无声议治。",
					"type":"paragraph"
				},
				{
					"detail":"麻黄杏仁石膏生甘草射干苡仁劳损。气喘失音。全属下元无力。真气不得上注。纷纷清热治肺。致食减便溏。改投热药。又是劫液。宜乎喉痛神疲矣。用补足三阴方法。",
					"type":"paragraph"
				},
				{
					"detail":"熟地五味炒山药芡实茯苓建莲肉肺象空悬。气窒声音不出。舌乃心苗。热灼则舌本不展。以唇口肺家之病。",
					"type":"paragraph"
				},
				{
					"detail":"乃辛热酒毒之痹。主以轻扬为治。乃无质之病。",
					"type":"paragraph"
				},
				{
					"detail":"羚羊角连翘心竹叶心野赤豆皮川贝母金银花威喜丸",
					"type":"paragraph"
				}
			]
		},
		{
			"type":"section",
			"title":"肺痿",
			"content":[
				{
					"detail":"溃疡流脓经年。脉细色夺。声嘶食减。咳嗽喉中梗痛。皆漏损脂液。阴失内守。阳失外卫。肺痿之。谅难全好。",
					"type":"paragraph"
				},
				{
					"detail":"人参黄苡仁炙草归身白芨肺痿顿吐涎沫。食物不下。并不渴饮。岂是实火。津液荡尽。二便日少。宗仲景甘药理胃。乃虚则补母。仍佐宣通脘间之扞格。",
					"type":"paragraph"
				},
				{
					"detail":"人参麦冬熟半夏生甘草白粳米南枣肉劳烦经营。阳气弛张。即冬温外因咳嗽。亦是气泄邪侵。辛以散邪。苦以降逆。希冀嗽止。而肺欲辛。过辛则正气散失。音不能扬。色消吐涎喉痹。是肺痿难治矣。仿内经气味过辛。主以甘缓。",
					"type":"paragraph"
				},
				{
					"detail":"北沙参炒麦冬饴糖南枣凡外热入肺而咳嗽者。可用表散药。若内伤累及于肺而致咳者。必从内伤治。汗之则泄阳气。肺痿音低。显然药误。",
					"type":"paragraph"
				},
				{
					"detail":"黄黄精枣仁白芨病患述上年五月住直隶白沟河。北方不比南地。湿蒸则热。夜坐仍凉。想是时寒热。亦是轻邪。医用滚痰丸下夺。表邪闭结不出。肺痿音哑喉瘪。咽物艰难。仿徐之才轻可去实。用有气无味之药。",
					"type":"paragraph"
				},
				{
					"detail":"射干生甘草大力子麻黄炙蝉衣囫囵滑石连皮杏仁",
					"type":"paragraph"
				}
			]
		},
		{
			"type":"section",
			"title":"呃逆",
			"content":[
				{
					"detail":"脉微弱。面亮载阳。呃逆胁痛。自利。先曾寒热下利。加以劳烦伤阳。高年岂宜反复。乃欲脱之象。三焦俱有见症。议从中治。",
					"type":"paragraph"
				},
				{
					"detail":"人参附子丁香皮柿蒂茯苓生干姜食伤肠胃。复病呕吐。发呃下利。诊两脉微涩。是阳气欲尽。浊阴冲逆。阅方虽有姜附之理阳。反杂入归。呆钝牵制。后方代赭重坠。又混表药。总属不解。",
					"type":"paragraph"
				},
				{
					"detail":"今事危至急。舍理阳驱阴无别法。",
					"type":"paragraph"
				},
				{
					"detail":"人参茯苓丁香柿蒂炮附子干姜吴萸脉搏劲。舌干赤。嗳气不展。状如呃忒。缘频吐胃伤。诸经之气上逆。填胸聚脘。出入机逆。周行脉痹。肌肉着席而痛转加。平昔辛香燥药不受。先议治肺经。",
					"type":"paragraph"
				},
				{
					"detail":"以肺主一身之气化耳。",
					"type":"paragraph"
				},
				{
					"detail":"枇杷叶汁杏仁桔梗枳实",
					"type":"paragraph"
				}
			]
		},
		{
			"type":"section",
			"title":"吐血",
			"content":[
				{
					"detail":"积瘀在络。动络血逆。今年六月初。时令暴热。热气吸入。首先犯肺。气热血涌。强降其血。血药皆属呆滞。而清空热气。仍蒙闭于头髓空灵之所。诸窍闭塞。",
					"type":"paragraph"
				},
				{
					"detail":"鼻窒肉。出纳之气。都从口出。显然肺气郁蒸。致脑髓热蒸。脂液自下。古称烁物消物莫如火。但清寒直泄中下。清空之病仍然。议以气分轻扬。无取外散。专事内通。医工遇此法。则每每忽而失察。",
					"type":"paragraph"
				},
				{
					"detail":"连翘牛蒡子通草桑叶鲜荷叶汁青菊花叶生石膏以毒药熏疮。火气逼射肺金。遂令咳呛痰血。咽干胸闷。诊脉尺浮。下焦阴气不藏。最虑病延及下。即有虚损之患。姑以轻药。暂渐清上焦。以解火气。",
					"type":"paragraph"
				},
				{
					"detail":"杏仁绿豆皮冬瓜子苡仁川贝兜铃脉数涩小结。痰血经年屡发。仍能纳食应酬。此非精血损怯。由乎五志过动。相火内起肝胆。操持郁勃。皆令动灼。致络血上渗混痰火。必静养数月方安。",
					"type":"paragraph"
				},
				{
					"detail":"否则木火劫烁。胃伤减食。病由是日加矣。",
					"type":"paragraph"
				},
				{
					"detail":"丹皮薄荷梗菊花叶黑栀淡黄芩生白芍郁金川贝虚不肯复谓之损。纳食不充肌肤。卧眠不能着左。遇节令痰必带血。脉左细右劲数。是从肝肾阴血之伤。延及气分。倘能节劳安逸。仅能带病永年。损症五六年。无攻病之理。脏属阴。议平补足三阴法。",
					"type":"paragraph"
				},
				{
					"detail":"人参山药熟地天冬五味女贞内经分上下失血为阴络阳络。是腑络取胃。脏络论脾。今饮食甚少。柔腻姑缓。上下交病。治在中焦。其午火升烦嗽。亦因血去阳伤。以胃药从中镇补。使生气自充也。",
					"type":"paragraph"
				},
				{
					"detail":"人参茯苓白术炙草扁豆白芍山药向有失血。是真阴不旺。夏至阴生。伏天阳越于表。阴伏于里。理宜然矣。无如心神易动。暗吸肾阴。络脉聚血。阳触乃溢。阴伏不固。随阳奔腾。自述下有冲突逆气。血涌如泉。盖任脉为担任之职。失其担任。冲阳上冲莫制。皆肾精肝血不主内守。阳翔为血溢。阳坠为阴遗。腰痛足胫畏冷。何一非精夺下损现症。经言精不足者。补之以味。药味宜取质静填补。重着归下。莫见血以投凉。勿因嗽以理肺。若此治法。元海得以立基。冲阳不来犯上。然损非旬日可复。须寒暑更迁。凝然不动。自日遂安适。调摄未暇缕悉也。",
					"type":"paragraph"
				},
				{
					"detail":"人参炒熟地鲜河车胶茯苓炒黑枸杞子北五味沙苑紫石英早晨未进饮食。咳逆自中焦上冲。有欲呕之象。虚里左胁呼吸牵引震动。",
					"type":"paragraph"
				},
				{
					"detail":"背部四肢寒冷。入暮心腹热灼。而舌上干辣。夫阳虚外生寒。阴虚生内热。阳属腑气。主乎外卫。阴属脏真。主乎内营。由络血大去。新血未充。谷味精华。不得四布。知味容纳。而健运未能自然。胁右少舒。全系胃络。下焦阴精损伤。中焦胃阳不振。夏至初阴不主来复。交节络血再动。总是既损难以骤复之征。大意下焦阴阳宜潜宜固。中焦营卫宜守宜行。用药大旨如此。至于潜心涤虑。勿扰情志。",
					"type":"paragraph"
				},
				{
					"detail":"再于子午。参以静功。俾水火交。阴阳偶。是药饵以外工夫。皆培植生气之助。幸留意焉。",
					"type":"paragraph"
				},
				{
					"detail":"养营汤去黄远志操持怫郁。五志中阳动极。失血咳呛有年。皆由性情内起之病。草木难以奏安。今形色与脉。日现衰惫。系乎生气克削。虑春半以后。地气升。阳气泄。久病伤损。里真少聚。冬春天冷主藏。总以摄补足三阴脏。扶持带病延年。就是人工克尽矣。",
					"type":"paragraph"
				},
				{
					"detail":"人参炒白芍熟地炭五味建莲炙草脉坚。形瘦久咳。失血有年。食物厌恶。夜寝不适。固以培本为要。所服七味八味汤丸。乃肝肾从阴引阳法。服之不效。此液亏不受桂附之刚。当温养摄纳其下。兼与益胃津以供肺。",
					"type":"paragraph"
				},
				{
					"detail":"早服熟地柏子仁杞子五味胡桃肉牛膝苁蓉茯苓蜜丸晚服人参麦冬五味炙草茯苓山药鲜莲子半月前恰春分。阳气正升。因情志之动。厥阳上燔。致咳震动络中。遂令失血。虽得血止。诊右脉长大透寸部。食物不欲纳。寐中呻吟呓语。由至阴损及阳明。精气神不相交合矣。议敛摄神气法。",
					"type":"paragraph"
				},
				{
					"detail":"人参茯神五味炙草枣仁龙骨金箔血大去。则络脉皆空。其伤损已非一腑一脏之间矣。秋分寒露。天气令降。",
					"type":"paragraph"
				},
				{
					"detail":"身中气反升越。明明里不肯收摄。虚象何疑。今诊脉弱濡涩。肢节微冷。气伤上逆。若烟雾迷离。熏灼喉底。故作呛逆。大旨以上焦宜降宜通。下焦宜封宜固。得安谷崇土。再商后法。",
					"type":"paragraph"
				},
				{
					"detail":"人参炒黑杞子炒黑牛漆茯神炒山药生苡仁忧思怫郁。五志气火内燔。加以烟辛泄肺。酒热戕胃。精华营液。为热蒸化败浊。经云。阳络伤则血外溢。盖胃络受伤。阳明气血颇富。犹勉强延磨岁月。至于阳明脉络日衰。斯背先发冷。右胁酸痛。而咳吐不已。胃土愈惫。肝木益横。厥阳愈逆。秽浊气味。无有非自下泛上。大凡左升属肝。右降属肺。由中焦胃土既困。致有升无降。壅阻交迫。所以着左卧眠。遏其升逆之威。且烦蒸热灼。并无口渴饮水之状。病情全在血络。清热滋阴之治。力量不能入络。兹定清养胃阴为主另进通络之方。肝胆厥阳少和。冀其涎少胁通。积久沉。调之非易。",
					"type":"paragraph"
				},
				{
					"detail":"桑叶丹皮苡仁苏子钩藤郁金降香桃仁有年冬藏失司。似乎外感热炽。辛散苦寒。是有余实症治法。自春入夏。大气开泄。日见恹恹衰倦。呼吸喉息有声。胁肋窒板欲痛。咯呛紫血。络脉不和。议以辛补通调。不致寒凝燥结。冀免关格上下交阻之累。",
					"type":"paragraph"
				},
				{
					"detail":"柏子仁细生地当归须桃仁降香茯神先有骨痛鼓栗。每至旬日必吐血碗许。自冬入夏皆然。近仅可仰卧。着右则咳逆不已。据说因怒劳致病。都是阳气过动。而消渴舌翳。仍纳谷如昔。姑以两和厥阴阳明之阳。非徒泛泛见血见嗽为治。",
					"type":"paragraph"
				},
				{
					"detail":"石膏熟地麦冬知母牛膝脉数左坚。当夏四月。阳气方张。陡然嗔怒。肝阳勃升。络血上涌。虽得血止。",
					"type":"paragraph"
				},
				{
					"detail":"而咳逆欲呕。眠卧不得欹左。此肝阳左升太过。木失水涵。阴亏则生热。是皆本体阴阳迭偏。非客邪实火可清可降之比。最宜恬澹无为。安静幽闲。经年不反。",
					"type":"paragraph"
				},
				{
					"detail":"可望转偏就和。但图药治。难减损怯矣。经云。胃咳之状。咳逆而呕。木犯胃土贯膈。即至冲咽入肺。肺衰。木反刑金。从内经甘缓以制其急。",
					"type":"paragraph"
				},
				{
					"detail":"米炒麦冬糯稻根须女贞子茯神生甘草南枣肉血去胃伤。当从中治。况五年前劳怒而得病。肝木无不克土。医者温补竞进。气壅为胀。至夜咽干无寐。食物不思。杳不知味。为呕为咳。全是胃阳升逆。经云。胃不利则卧不安。而阳不潜降。似属浊气胶痰有形之物。阻挠升降而然。古人有二虚一实。当先治实。以开一面之文。余从胃病为主。制肝救中。理气清膈。",
					"type":"paragraph"
				},
				{
					"detail":"乃不足中有余。圆通之治。此机勿得乱治。",
					"type":"paragraph"
				},
				{
					"detail":"人参枳实半夏杏仁甘草竹茹生姜大枣脉左弦。右小濡。据病源起于忧郁。郁勃久而化热。蒸迫脉络。血为上溢。凝结成块者。离络留而为瘀也。血后纳食如昔。是腑络所贮颇富。况腑以通为用。",
					"type":"paragraph"
				},
				{
					"detail":"血逆气亦上并。漉漉有声。皆火气旋动。非有形质之物。凡血病五脏六腑皆有。",
					"type":"paragraph"
				},
				{
					"detail":"是症当清阳之络为要。致于病发。当治其因。又不必拘执其常也。",
					"type":"paragraph"
				},
				{
					"detail":"枇杷叶苡仁茯苓苏子桑叶丹皮炒桃仁降香末诊脉左手平和。尺中微动。右手三部。关前动数。尺脉带数。夜卧不寐。咳呛有血。昼日咳呛无血。但行走微微喘促。夫阴阳互为枢纽。隆冬天气藏纳。缘心烦劳神。五志皆动。阳不潜伏。当欲寐之时。气机下潜。触其阳气之升。冲脉升动。",
					"type":"paragraph"
				},
				{
					"detail":"络中之血未得宁静。随咳呛溢于上窍。至于步趋言谈。亦助其动搏气火。此咳呛喘息失血。同是一原之恙。当静以制动。投药益水生金以制君相之火。然食味宜远辛辣热燥。凡上实者必下虚。薄味清肃上焦。正谓安下。令其藏纳也。愚见约方。参末俟裁。",
					"type":"paragraph"
				},
				{
					"detail":"生扁豆麦冬川斛上阿胶小根生地真北沙参脉细小如无。素多郁怒。经来即病。冬患胃痛。随有咯血不止。寒战面赤。惊惕头摇。显是肝阳变风。络血沸起。四肢逆冷。真气衰微。内经有肝病暴变之文。",
					"type":"paragraph"
				},
				{
					"detail":"势岂轻渺。议用景岳镇阴煎法。制其阳逆。仍是就下之义。",
					"type":"paragraph"
				},
				{
					"detail":"熟地灰牛膝炭肉桂茯神生白芍童便水寒外加。惊气内迫。阴疟三年。继患嗽血。迄今七年。未有愈期。询及血来紫块。仍能知味安谷。参其疟伤惊伤。必是肝络凝瘀。得怒劳必发。勿与酒色伤损。乱投滋阴腻浊之药。恐胃气日减。致病渐剧。",
					"type":"paragraph"
				},
				{
					"detail":"桃仁鳖甲川桂枝归须大黄茺蔚子色苍肉瘦。形象尖长。木火之质。阴液最难充旺。春间咳嗽。虽系风温外邪。",
					"type":"paragraph"
				},
				{
					"detail":"但既属阴亏。冬藏先已不固。因咳逆震动。浮阳上胃。清空自阻。用药宜取沉静质重。填阴镇阳方是。阅方辛气居半。与磁石相阻。苁蓉阴中之阳。亦非收摄。不效宜矣。",
					"type":"paragraph"
				},
				{
					"detail":"大熟地灵磁石萸肉五味子牡丹皮云茯苓阿胶怀山药泽泻龟板胁膈左右。懊不舒。呕逆带血。凡人脏腑之外。必有脉络拘绊。络中乃聚血之地。中年操持。皆令耗血。血不和气。气攻入络。病状难以自明。宣通血分以和络。俾不致瘀着。可免噎膈反胃。",
					"type":"paragraph"
				},
				{
					"detail":"新绛青葱管橘叶桃仁栝蒌仁钩藤频年发失血症。嗽甚痰出。继以呕嗳。日晡寒热。夜深汗泄。据述医见血。投以郁金姜黄韭汁制大黄逐瘀下走。希图血止。此是有余治法。夫人禀阴阳。偏则致病。自内损伤。即是不足。脉左动数。尺不附骨。明明肾精肝血内夺。弱阴无能交恋其阳。冲阳上逆。吸气不入。是以咳嗽气升。旋必呕嗳浊涎粘沫。内经谓五脏六腑皆令人咳。奈何今人以咳治肺。见痰降浊清热。损者更损。殆不复藏阴府阳消长之机。杂药徒伐胃气。经年累月。已非暴病。填实下隙。须藉有情之属。",
					"type":"paragraph"
				},
				{
					"detail":"人参紫衣胡桃紫石英茯神五味子山萸肉河车胶秋石诊脉左数微弦。寸尺关虚数。阅五年前病原。左胁映背胀痛。不能卧席。曾吐瘀血。凝块紫色。显然肝郁成热。热迫气逆血瘀。虽经调理全愈。而体质中肝阴不充。肝阳已动。凡人身之气。左升主肝。右降主肺。今升多降少。阴不和阳。胃中津液。乏上供涵肺之用。此燥痒咳呛。吐出水沫。合乎经旨肝病吐涎沫矣。肝木必犯胃土。纳谷最少。而肢软少力。非嗽药可以愈病。此皆肝阳逆乘。实系肝阴不足。仲圣云。见肝之病。先理脾胃。俾土浓不为木克。原有生金功能。据述凡食鸡子。病必加剧。则知呆滞凝涩之药。皆与病体未合。",
					"type":"paragraph"
				},
				{
					"detail":"北沙参生扁豆麦冬玉竹桑叶生甘草蔗浆脉右弦左濡。秋凉宿饮。上泛咳呛。入夜着枕欲寐。气冲胃脘。心悸震动。必欲起坐。仲景论脉篇。弦为饮。背寒为饮。当治饮。不当治咳。饮属阴邪。乘暮夜窃发。金匮法中每以通阳涤饮。与世俗仅以肺药疏降迥异。用小青龙减麻辛法。",
					"type":"paragraph"
				},
				{
					"detail":"桂枝五味子干姜茯苓白芍炙草半夏",
					"type":"paragraph"
				}
			]
		},
		{
			"type":"section",
			"title":"衄血",
			"content":[
				{
					"detail":"从前衄血。都以养阴益气而愈。知非实热。皆劳役伤胃以致阴血之动也。",
					"type":"paragraph"
				},
				{
					"detail":"今壮年肌肉不充。身动气促如喘。口中腻涎浊沫。竟是肾精损伤。收纳失职之象。急急保养。远戒酒色。犹可向安。",
					"type":"paragraph"
				},
				{
					"detail":"熟地人参萸肉湖莲芡实补骨脂山药粉丸行走多动阳。酒湿多变热。热气上升。犯冒清窍。头蒙胀。衄血成流。上腐疡。久必漏卮。世俗通套。每用犀角地黄。然酒性先入胆。次及胃。酒客性恶甜腻。从苦降定议。以苦能却湿也。",
					"type":"paragraph"
				},
				{
					"detail":"桑叶苦丁茶连翘荷叶边丹皮射干病患述遇春季失血。烦劳必有衄血。凡冬天大气藏伏。壮年自能聚精汇神。不加保养。春半阳生升发。反为发病根机。是皆身中精气之薄。胃旺安纳。能自接饮静养。则神乃藏。",
					"type":"paragraph"
				},
				{
					"detail":"熟地萸肉山药芡实湘莲茯苓金樱子五味子青龙骨",
					"type":"paragraph"
				}
			]
		},
		{
			"type":"section",
			"title":"便血",
			"content":[
				{
					"detail":"脉左虚涩。右缓大。尾闾痛连脊骨。便后有血。自觉惶惶欲晕。兼之纳谷最少。明是中下交损。八脉全亏。早进青囊斑龙丸。峻补玉堂关元。暮服归脾膏。涵养营阴。守之经年。形体自固。",
					"type":"paragraph"
				},
				{
					"detail":"鹿茸鹿角霜鹿角胶柏子仁熟地韭子菟丝子赤白茯苓补骨脂脉小。泻血有二十年。经云。阴络伤。血内溢。自病起十六载。不得孕育。述心中痛坠血下。不论粪前粪后。且脊椎腰尻酸楚。而经水仍至。跗膝常冷。而骨髓热灼。由阴液损伤。伤及阳不固密。阅频年服药。归杂入凉肝。焉是遵古治病。",
					"type":"paragraph"
				},
				{
					"detail":"议从奇经升固一法。",
					"type":"paragraph"
				},
				{
					"detail":"鹿茸鹿角霜枸杞子归身紫石英沙苑生杜仲炒大茴补骨脂禹余粮石蒸饼浆丸入暮腹痛鸣响。睾丸久已偏坠。春正下血。经月颜色鲜明。此痛决非伤于积聚。乃营损寒乘。木来侮土。致十四载之缠绵。调养培土以甘。泄木散郁宜辛。",
					"type":"paragraph"
				},
				{
					"detail":"节口戒欲。百天可效。",
					"type":"paragraph"
				},
				{
					"detail":"人参炒当归炒白芍肉桂炮姜茯苓炙草南枣脉小左数。便实下血。乃肝络热腾。血不自宁。医投参归桂。甘辛温暖。昧于相火寄藏肝胆。火焰风翔。上蒙清空。鼻塞头晕。呛咳不已。一误再误。遗患中厥。夫下虚则上实。阴伤阳浮。此乃一定至理。",
					"type":"paragraph"
				},
				{
					"detail":"连翘心竹叶心鲜生地元参丹皮川斛又下血阴伤走泄。虚阳上升。头为清窍。参术桂。辛甘助上。致鼻塞耳聋。用清上五六日。右脉已小。左仍细数。乃阴亏本象。下愈虚则上愈实。议以滋水制火之方。",
					"type":"paragraph"
				},
				{
					"detail":"生地元参天冬川斛茯神炒牛膝年前痰饮哮喘。不得安卧。以辛温通阳劫饮而愈。知脾阳内弱。运气失职。",
					"type":"paragraph"
				},
				{
					"detail":"水谷气蒸。饮邪由湿而成。湿属阴。久郁化热。热入络。血必自下。但体质仍属阳虚。凡肠红成方。每多苦寒。若脏连之类。于体未合。毋欲速也。",
					"type":"paragraph"
				},
				{
					"detail":"生于术茯苓泽泻地榆炭桑叶丹皮脉缓濡弱。阳气不足。过饮湿胜。大便溏滑。似乎不禁。便后血色红紫。兼有成块而下。论理是少阴肾脏失司固摄。而阳明胃脉。但开无合矣。从来治腑。以通为补。与治脏补法迥异。先拟暖胃通阳一法。",
					"type":"paragraph"
				},
				{
					"detail":"生茅术人参茯苓新会皮浓朴炮附子炮姜炭地榆炭嗔怒动肝。络血乃下。按之痛减为虚。夫肝木上升。必犯胃口。遂胀欲呕。清阳下陷。门户失藏。致里急便血。参术炮姜。辛甘温暖。乃太阴脾药。焉能和及肝胃。丹溪云。上升之气。自肝而出。自觉冷者。非真冷也。",
					"type":"paragraph"
				},
				{
					"detail":"驻车丸寒热如疟。便血不已。左胁有块。攻逆不已而作痛。脉弦数兼涩。弦则为风。",
					"type":"paragraph"
				},
				{
					"detail":"数则为热。涩则气结。此肝脾之气悒郁不宣。胸中阳和抑而成火。故神明不清。",
					"type":"paragraph"
				},
				{
					"detail":"肝之应为风。肝气动则风从之。故表见寒热也。人身左半。肝肾主之。肝风自逆。",
					"type":"paragraph"
				},
				{
					"detail":"故左胁攻楚有块也。肝为藏血之地。肝伤则血不守。且以风淫热胜。盖为亡血之由也。",
					"type":"paragraph"
				},
				{
					"detail":"生首乌黄连柴胡黄芩知母枳实浓朴患溺血症。已三月矣。前用升补法不应。右脉涩无神。左关独弦。茎中作痛。",
					"type":"paragraph"
				},
				{
					"detail":"下多血块形色憔悴。又多嗳气。据脉论症。乃肝脾积热也。肝热则阴火不宁。而阴血自动。以血为肝脏所藏。而三焦之火。又寄养于肝也。故溺血。茎中作痛。脾热则湿气内壅。而生气不伸。以脾为湿土之化。而三焦之气。又营运于脾也。故时时嗳气。形色憔悴。法当益肝之阴。则火自平。利脾之湿。则气自和。",
					"type":"paragraph"
				},
				{
					"detail":"生地白芍萆丹皮甘草车前稚年泻血。是饮食不调。热蒸于络。为肠胃之病。肛痔亦由湿热内蒸而致。",
					"type":"paragraph"
				},
				{
					"detail":"热甚则阴液不充。风热上升故干呛。法当与甘寒之剂。俾金水同出一源。况肺热必移大肠。肾开窍于二阴也。",
					"type":"paragraph"
				},
				{
					"detail":"鲜生地地骨皮麦门冬金银花豆皮肥知母伤寒蓄血。都是邪入于里。内经谓阴络伤。血乃下溢。阴为脏病。阴气从下走泄。阳气失恋上冒。遂令神识昏狂。乃脱症也。况在立冬大节之交关。阅医药。",
					"type":"paragraph"
				},
				{
					"detail":"今朝所服。犹是羌防菖根。前此柴防服之屡屡。身中阴阳。遭此魔障劫尽。焉有安逸之理。虽急急收拾散越。恐未稳追返耳。",
					"type":"paragraph"
				},
				{
					"detail":"人参茯神禹余粮木瓜五味小麦",
					"type":"paragraph"
				}
			]
		},
		{
			"type":"section",
			"title":"哮喘",
			"content":[
				{
					"detail":"先寒后热。不饥不食。继浮肿喘呛。俯不能仰。仰卧不安。古人以先喘后胀治肺。先胀后喘治脾。今由气分郁。以致水道阻塞。大便溏泻。仍不爽利。其肺气不降。二肠交阻。水谷蒸腐之湿横趋脉络。肿由渐加。岂乱医可效。粗述大略。",
					"type":"paragraph"
				},
				{
					"detail":"与高明论证。至肺位最高。主气。为手太阴脏。其脏体恶寒喜热。宣辛则通。微苦则降。若药气味重浊。直入中下。非宣肺方法矣。故手经与足经大异。当世不分手足经混治者。特表及之。",
					"type":"paragraph"
				},
				{
					"detail":"麻黄苡仁茯苓杏仁甘草色痿腠疏阳虚体质。平昔喜进膏粱。上焦易壅。中宫少运。浓味凝聚蒸痰。",
					"type":"paragraph"
				},
				{
					"detail":"频年咳嗽。但内伤失和。薄味自可清肃。医用皂荚搜攒。肺伤气泄。喷嚏不已。而沉锢胶浊。仍处胸背募俞之间。玉屏风散之固卫。六君子汤之健脾理痰。多是守剂。不令宣通。独小青龙汤。彻饮以就太阳。初服喘缓。得宣通之意。夫太阳但开。所欠通补阳明一段工夫。不得其阖。暂开复痹矣。且喘病之因。在肺为实。在肾为虚。此病细诊色脉。是上实下虚。以致耳聋鸣响。治下之法。壮水源以熄内风为主。而胸次清阳少旋。浊痰阻气妨食。于卧时继以清肃上中二焦。小剂守常调理。百日图功。至于接应世务。自宜节省。勿在药理中也。",
					"type":"paragraph"
				},
				{
					"detail":"熟地萸肉龟甲心阿胶牛膝茯苓远志五味磁石秋石脉细尺垂。形瘦食少。身动即气促喘急。大凡气出不爽而喘为肺病。客感居多。今动则阳化。由乎阴弱失纳。乃吸气入而为喘。肾病何辞。治法惟以收摄固真。上病当实下焦。宗肾气方法意。",
					"type":"paragraph"
				},
				{
					"detail":"熟地萸肉五味补骨脂胡桃肉牛膝茯苓山药车前子蜜丸望八大年。因冬温内侵。遂至痰嗽暮甚。诊脉大而动搏。察色形枯汗泄。吸音颇促。似属痰阻。此乃元海根微。不司藏纳。神衰呓语。阳从汗出。最有昏脱之变。古人老年痰嗽喘症。都从脾肾主治。今温邪扰攘。上中二焦留热。虽无温之理。然摄固下真以治根本。所谓阳根于阴。岂可不为讲究。",
					"type":"paragraph"
				},
				{
					"detail":"熟地炭胡桃肉牛膝炭车前子云茯苓青铅疮毒内攻。所进水谷不化。蒸变湿邪。渍于经隧之间。不能由肠而下。膀胱不利。浊上壅遏。肺气不降。喘满不堪着枕。三焦闭塞。渐不可治。议用中满分消之法。必得小便通利。可以援救。",
					"type":"paragraph"
				},
				{
					"detail":"葶苈苦杏仁桑皮浓朴猪苓通草大腹皮茯苓皮泽泻老年冬季喘嗽。是元海不主收摄。卫阳升举。饮邪上泛。阻遏流行。喘嗽愈甚。阅古都主八味肾气。温养坎中之阳。收纳散失之真。不主消痰清肺。意谓非因六气所致。奈体质不受桂附。年前议进柔阳通摄。若以创建上中之阳。乃心脾甘温之剂。与下焦不纳无关。",
					"type":"paragraph"
				},
				{
					"detail":"紫衣胡桃肉茯苓补骨脂鹿茸肉苁蓉五味子远志肉青盐柏子霜蜜丸",
					"type":"paragraph"
				}
			]
		},
		{
			"type":"section",
			"title":"痰饮",
			"content":[
				{
					"detail":"昔肥今瘦为饮。仲景云。脉沉而弦。是为饮家。男子向老。下元先亏。气不收摄。则痰饮上泛。饮与气涌。斯为咳矣。今医见嗽。辄以清肺降气消痰。久而不效。",
					"type":"paragraph"
				},
				{
					"detail":"更与滋阴。不明痰饮。皆属浊阴之化。滋则堆砌。助浊滞气。试述着枕咳呛一端。",
					"type":"paragraph"
				},
				{
					"detail":"知身体卧着。上气不平。必下冲上逆。其痰饮伏于至阴之界。肾脏络病无疑。形寒畏风。阳气微弱。而藩篱疏撤。仲景有要言不烦。曰。饮邪必用温药和之。更分外饮治脾。内饮治肾。不读圣经。焉知此理。",
					"type":"paragraph"
				},
				{
					"detail":"桂苓甘术汤脉弦右濡。阳微恶寒。饮浊上干。咳吐涎沫。且食减胃衰。寒疝窃踞。阴浊见症。岂止一端。喻嘉言谓浊阴上加于天。非离照当空。氛雾焉得退避。反以地黄五味。阴药附和其阴。阴霾冲逆肆虐。饮邪滔天莫制。议以仲景熟附配生姜法。",
					"type":"paragraph"
				},
				{
					"detail":"扫群阴以驱饮邪。维阳气以立基本。况尊年尤宜急护真阳为主。",
					"type":"paragraph"
				},
				{
					"detail":"人参茯苓熟附子生姜汁南枣十二月间。诊得阳微浊饮。上干为咳。不能卧。曾用小青龙汤。减去麻黄细辛。服后已得着枕而卧。想更医接用。不明治饮方法。交惊蛰阳气发泄。病势更炽。顷诊脉来濡弱无神。痰饮咳逆未已。谅非前法可效。宗仲景真武汤法。以熟附配生姜。通阳逐饮立法。",
					"type":"paragraph"
				},
				{
					"detail":"真武汤去白术加人参脉弦右涩。面亮舌白。口干不喜饮。头重岑岑然。胸脘痹塞而痛。得嗳气稍舒。酒客谷少中虚。痰饮聚蓄。当此夏令。地气上升。饮邪挟气。上阻清空。遂令前症之来。金匮云。脉弦为饮。色鲜明者为留饮。口干不欲饮水者。此为饮邪未去故也。况汗出。岂是风寒。春夏温邪。辛温发散为大禁。自云身体空飘。年已六旬有四。辛散以泄其阳。不亦左乎。",
					"type":"paragraph"
				},
				{
					"detail":"半夏姜汁川连吴萸茯苓枳实竹沥远客路途。风寒外受。热气内蒸。痰饮日聚于脏之外。脉络之中。凡遇风冷。",
					"type":"paragraph"
				},
				{
					"detail":"或曝烈日。或劳碌身体。心事不宁。扰动络中宿饮。饮泛气逆咳嗽。气塞喉底。胸膈不思食物。着枕呛吐稠痰。气降自愈。病名哮喘伏饮。治当得宜。除根不速。到老年仍受其累耳。",
					"type":"paragraph"
				},
				{
					"detail":"小青龙汤去细辛冬温。阳不潜伏。伏饮上泛。仲景云。脉沉属饮。面色鲜明为饮。饮家咳甚。当治其饮。不当治咳。缘年高下焦根蒂已虚。因温暖气泄。不主收藏。饮邪上扰乘肺。肺气不降。一身之气交阻。熏灼不休。络血上涌。经云。不得卧。卧则喘甚痹塞。",
					"type":"paragraph"
				},
				{
					"detail":"乃肺气之逆乱也。若以见病图病。昧于色诊候气。必致由咳变幻。腹肿胀满。渐不可挽。明眼医者。勿得忽为泛泛可也。兹就管见。略述大意。议开太阳。以使饮浊下趋。仍无碍于冬温。从仲景小青龙越脾合法。",
					"type":"paragraph"
				},
				{
					"detail":"杏仁茯苓苡仁炒半夏桂枝木石膏白芍炙草伏饮阴浊上干。因春地气主升而发。呕吐不饥。自然脾胃受伤。六君子宣补。方法未尝不妙。今诊得吸气甚微。小溲晨通暮癃。足跗浮肿。其腑中之气开阖失司。最虑中满。夫太阳司开。阳明司阖。浊阴弥漫。通腑即是通阳。仿仲景开太阳一法。",
					"type":"paragraph"
				},
				{
					"detail":"牡蛎泽泻防己茯苓五味干姜夏至节。两关脉弦长。五火燔燎。而肝阳胃阳尤甚。动怒抽掣为肝病。食辛香浓味。即病至。胃病使然。痰火根深。非顷刻可除。惟静养勿恚忿。薄味以清里。",
					"type":"paragraph"
				},
				{
					"detail":"此病发之势必缓。由渐加功议药。乃近理治法。",
					"type":"paragraph"
				},
				{
					"detail":"羚羊角犀角川连郁金山栀北秦皮牛黄胆星橘红生石膏寒水石金箔方诸水法丸竹叶灯心汤送下病起痰饮。渐为咳嗽外寒。遇劳倦即发。发必胸膈气胀。吐出稀涎浊沫。病退则痰浓。气降乃已。凡饮邪皆阴浊凝聚。两年之久。渐渐腹中痞闷妨食。肛门尻骨。坐则无恙。行动站立。时时气坠。若欲大便。显系肾虚不能收摄。惑于在前见痰治嗽。苟非辛解。即属寒降。乃致养成锢疾。",
					"type":"paragraph"
				},
				{
					"detail":"肾气汤加紫衣胡桃沉香汁",
					"type":"paragraph"
				}
			]
		},
		{
			"type":"section",
			"title":"痞",
			"content":[
				{
					"detail":"日前议用辛润下气以治肺痹。谓上焦不行。则下脘不通。古称痞闷多属气分之郁也。两番大便。胸次稍舒。而未为全爽。此岂有形之滞。乃气郁必热。陈腐粘凝胶聚。故脘腹热气下注。隐然微痛。法当用仲景栀子豉汤。解其陈腐郁热。暮卧另进白金丸一钱。盖热必生痰。气阻痰滞。一汤一丸。以有形无形之各异也。",
					"type":"paragraph"
				},
				{
					"detail":"黑山栀郁金香豉桃仁杏仁栝蒌皮降香白金丸面垢油亮。目黄。头胀如束。胸脘痞闷。此暑湿热气内伏。因劳倦正气泄越而发。既非暴受风寒。发散取汗。徒伤阳气。按胀形濡涩。岂是表症。凡伤寒必究六经。伏气须明三焦。论症参脉。壮年已非有余之质。当以劳倦损伤伏邪例延医。",
					"type":"paragraph"
				},
				{
					"detail":"滑石黄芩浓朴醋炒半夏杏仁蔻仁竹叶因惊而得。邪遂入肝。故厥后热。神色昏狂。诊得面青舌白。微呕渴饮。胸次按之而痛。此属痞结。乃在里之症。宗仲景以泻心汤为法。",
					"type":"paragraph"
				},
				{
					"detail":"川连半夏干姜黄芩人参枳实疟母用针是泄。肝胆结邪。瘦人疟热伤阴。梦遗五心烦热。亦近理有诸。继患脘膈痞闷。不饥。大便不爽。食减。乃气滞于上与前病两歧。焉得用滋阴凝滞之药。思必病后饮食无忌。中焦清浊不和所致。",
					"type":"paragraph"
				},
				{
					"detail":"杏仁土栝蒌桔梗半夏黑山栀枳实香附汁精气内损。是皆脏病。萸地甘酸。未为背谬。缘清阳先伤于上。柔阴之药。反碍阳气之旋运。食减中痞。显然明白。病患食姜稍舒者。得辛以助阳之用也。至于黄麦冬枣仁。更蒙上焦。斯为背谬。姑议辛甘理阳可效。",
					"type":"paragraph"
				},
				{
					"detail":"桂枝汤去芍加茯苓",
					"type":"paragraph"
				}
			]
		},
		{
			"type":"section",
			"title":"疝",
			"content":[
				{
					"detail":"按七疝治法。最详子和。其旨辛香以泄肝。得气疏泄。而病缓矣。按法调理不愈。七味导引。纳肾益气。升举脾阳。而坠气仍然。艾灸蒸脐。原得小安。内经任脉为病。男子内结七疝。女子带下瘕聚。同为奇经主之。故疏泄诸方。能治气实。",
					"type":"paragraph"
				},
				{
					"detail":"参术升补。仅治中虚下陷。与元海奇经中病无补。壮岁至老。病根不辍。下焦日衰。可知升阳一法。体症颇合。衰年仅可撑持。勿使病加可矣。",
					"type":"paragraph"
				},
				{
					"detail":"生鹿茸鹿角霜当归生菟丝子沙蒺藜川桂枝尖肝病。络虚气聚。少腹滞胀。前用河间金铃子散。加牡蛎橘叶。合咸辛苦胜法。小效。加食。述饥则胁腹鸣盛。而浊气下泄颇安。乃络虚不足中之有余。形质瘦怯。不可纯攻。",
					"type":"paragraph"
				},
				{
					"detail":"桃仁当归梢炒小茴橘核郁李仁南山楂葱白汁丸脉右弦左涩。当脐痛连少腹。已属凝聚有形。呕吐黄浊。大便欲解不通。若患处有漉漉声。痛势稍减。惟外着体不转移。其痛更加。此属肝气疝瘕。辛香流气。所称通则不痛耳。",
					"type":"paragraph"
				},
				{
					"detail":"炒桃仁炒橘核金铃子炒延胡韭白汁两头尖小茴青皮疝结少腹。按之坚。凡过饥必冲突至脘。吐酸胀。述病从怒劳而得。内应乎肝。肝逆犯胃。饥则胃弱肝乘。上嗳下泄气则减。",
					"type":"paragraph"
				},
				{
					"detail":"肉桂真橘核青木香小茴穿山甲粗桂枝李根白皮七疝在肝。内经谓冲脉为病。但冲脉隶于阳明。肝木必乘克胃土。胃翻涌逆。致吐蛔呕吐。汤饮不入。呃忒不止。皆逆乱无已。为脏厥危矣。肝体本刚。相火内寄。一派热燥药饵。以刚济刚。竟有缺折之虞。欲泄其浊。拟用朱南阳法。",
					"type":"paragraph"
				},
				{
					"detail":"韭白根两头尖金铃子延胡归须肉桂心痛自肾囊。渐踞少腹之左。夫厥阴之脉绕乎阴器。操持谋虑。都主伤肝。一气结聚。变幻形象而痛。病名曰疝。疝分有七暴疝多寒。久疝多热。泄气痛缓。宣通可以却病。只因下焦乃深远之乡。气热湿郁。概可知矣。",
					"type":"paragraph"
				},
				{
					"detail":"川连小茴黑山栀橘核川楝子青木香郁李仁冬葵子疟母十年。沉痼宿。药不能效。夫疟邪既久。邪与气血两凝。结聚络脉。药难入络耳。疟不离乎肝胆。疝不外乎肝病。七疝子和分部大着。虚质不可专以辛香。下坠为甚。议有情温通。以培生气。",
					"type":"paragraph"
				},
				{
					"detail":"鹿茸大茴香穿山甲当归水安息香炮黑川乌全蝎脉沉痰多。手体赤疮。宿疝在下。右胁气坠少腹。前议控涎丹逐痹未应。想久聚湿热沉痼。非皮膜经脉之壅。用浚川丸四十粒。匀二服。间日一进。竟通腑聚。惟通腑宣壅。粘痰既下。其疝仍聚于右。且盛于寒天冬月。卧安必有声。自能行走。劳动必有形。直坠阴囊。久病急攻无效。议辛甘化风方法。古人以疝为肝病。十居八九。",
					"type":"paragraph"
				},
				{
					"detail":"当归鹿角桂枝肉桂小香茴川芎炙草茯苓生姜羊肉胶丸男子结疝。在内经则曰冲任为病。子和统论疏肝。今疝未愈。脐右腹高突硬起。乃由疝渐至瘕聚肠覃之属。夫肠覃者。寒气客于大肠。与胃气相搏大肠与肺表里。传送肺气。寒则气凝不行。清气散而浊气结为瘕。迁延日久。如怀胎妊。按之坚。推之移。气病而血不病也。",
					"type":"paragraph"
				},
				{
					"detail":"穿山甲椒目桂枝川楝子小茴香茯苓麝香白芥子高年疝症。是下元虚气冷凝。结聚攻坠。乃沉痼之疾。药难取效。暖气助阳鼓动。俾阴邪浊气稍解。不过临时小安耳。病在肝肾。道路纡远。药必从咽入胃。由胃入肠。始达病所。而上中无病之处。必受疝药攻克之累。倘胃减妨食。何以救疗。夫阴浊盘踞成形。例取纯阳气雄之药。昔胡大封翁高年宿疝。用十全大补不效。喻氏驳其半阴半阳非法。议以姜附为丸。参苓为衣。喉间知有参苓。",
					"type":"paragraph"
				},
				{
					"detail":"过胃始露猛烈之威灵。恰攻病所。此议甚正。",
					"type":"paragraph"
				},
				{
					"detail":"生炮附子淡干姜大茴香炒研为细末真水安息香捣为小丸以人参末为衣",
					"type":"paragraph"
				}
			]
		},
		{
			"type":"section",
			"title":"积聚",
			"content":[
				{
					"detail":"骑射驰骤。寒暑劳形。皆令阳气受伤。三年来。右胸胁形高微突。初病胀痛无形。久则形坚似梗。是初为气结在经。久则血伤入络。盖经络系于脏腑外廓。",
					"type":"paragraph"
				},
				{
					"detail":"犹堪勉强支撑。但气钝血滞。日渐瘀痹。而延瘕。怒劳努力。气血交乱。病必旋发。故寒温消克。理气逐血。总之未能讲究络病工夫。考仲景于劳伤血痹诸法。",
					"type":"paragraph"
				},
				{
					"detail":"其通络方法。每取虫蚁。迅速飞走诸灵。俾飞者升。走者降。血无凝着。气可宣通。",
					"type":"paragraph"
				},
				{
					"detail":"与攻积除坚。徒入脏腑者有间。录法备参末议。",
					"type":"paragraph"
				},
				{
					"detail":"蜣螂虫虫当归须桃仁川郁金川芎生香附煨木香生牡蛎夏枯草病后食物失和。肠中变化传导失职。气滞酿湿。郁而成热。六腑滞浊为之聚。昔洁古东垣辈。于肠胃病每取丸剂缓攻。当仿之。",
					"type":"paragraph"
				},
				{
					"detail":"川连芦荟鸡肫皮煨木香小青皮莱菔子南山楂紫浓朴蒸饼为小丸嗔怒强食。肝木犯土。腹痛。突如有形。缓则泯然无迹。气下鸣响。皆木火余威。乃瘕疝之属。攻伐消导。必变腹满。以虚中挟滞。最难速功。近日痛泻。恐延秋痢。",
					"type":"paragraph"
				},
				{
					"detail":"丁香浓朴茯苓炒白芍广皮煨益智仁据述泻血五日。血止即患咳呛。左胁下有形如梗。身动行走。必眩晕欲仆。",
					"type":"paragraph"
				},
				{
					"detail":"春夏减食。秋冬稍加。交冬人迎脉络结瘿。诊脉虚。左关尺数。此肝肾精血。因惊恐忧劳所伤。阳失阴恋。络中空隙。阳化内风。鼓动不息。日就消烁。不肯复。为郁劳之症。四旬以外生气已浅。非治病可却。春夏。身中真气。不耐发泄可知。屏绝家务。关怀颐养。望其病缓。",
					"type":"paragraph"
				},
				{
					"detail":"石决明女贞实杞子黑芝麻桑叶阿胶寄生柏子仁茯苓炒当归宿瘕在胁下。亦与肥气相类。自述因嗔怒。盖肝之积也。久郁气血不通。肝藏内寄相火。时当夏令。泛潮苦雨。脾胃受湿。自必困倦。肝木横克脾土。胀势日满。所受湿邪。漫无出路。蒸于肠胃。粘脓积滞。利不肯爽。中焦不和。寤不得逸。症属难治。且议分消。",
					"type":"paragraph"
				},
				{
					"detail":"白术浓朴茯苓猪苓茵通草病始足胫。乃自下焦肝肾起病。其形不肿。则非六气湿邪。当从内损门痿推求。萸地滋滞。久服胃伤。食减呕逆。皆因浊味滞气而然。经年不复。损者愈损。脏真不能充沛。奇经八脉不司其用。经云。冲脉为病。男子内结七疝。女子带下瘕聚。夫冲脉即血海。男子藏精。女子系胞。今精沥内结有形。是精窒气结。亦犹女子之瘕聚也。凡七疝治法。后人每宗张子和。但彼悉用辛热。与今之精窒气结迥殊。久病形消肉脱。议以精血有情。涵养生气。",
					"type":"paragraph"
				},
				{
					"detail":"用鲜河车水煮捣烂入山药建莲丸如桐子大清晨人参汤送下据述左胁痛引胸博虚里穴中。按之有形。纳食不得顺下。频怒劳烦。气逆血郁。五旬以外。精力向衰。延久最虑噎膈。议宣通气血。药取辛润勿投香燥即有瘀浊凝留。亦可下趋。",
					"type":"paragraph"
				},
				{
					"detail":"当归尾京墨汁桃仁泥延胡索五灵脂老薤白",
					"type":"paragraph"
				}
			]
		},
		{
			"type":"section",
			"title":"痹",
			"content":[
				{
					"detail":"病者长夏霉天奔走。内踝重坠发斑。下焦痛起。继而筋掣。及于腰窝左臂。",
					"type":"paragraph"
				},
				{
					"detail":"经云。伤于湿者。下先受之。夫下焦奇脉不流行。内踝重着。阴维受邪。久必化热烁血。风动内舍乎肝胆。所谓少阳行身之侧也。诊得右脉缓。左脉实。湿热混处血络之中。搜逐甚难。此由湿痹之症。失治。延为痿废沉矣。三年病根。非仓猝迅攻。姑进先通营络。参之奇经为治。考古圣治痿痹独取阳明。惟通则溜邪可拔耳。",
					"type":"paragraph"
				},
				{
					"detail":"鹿角霜生白术桂枝茯苓抚芎归须白蒺藜黄菊花四肢经隧之中。遇天冷阴晦。疼痛拘挛。痈疽疡溃脓。其病不发。疡愈。病复至。抑且时常衄鼽。经以风寒湿三气。合而为痹。然经年累月。外邪留着。气血皆伤。其化为败瘀凝痰。混处经络。盖有诸矣。倘失其治。年多气衰。延至废弃沉。",
					"type":"paragraph"
				},
				{
					"detail":"当归须干地龙穿山甲白芥子小抚芎生白蒺藜酒水各半泛丸从来痹症。每以风寒湿三气杂感主治。召恙之不同。由乎暑外加之湿热。水谷内蕴之湿热。外来之邪。着于经络。内受之邪。着于腑络。故辛解汗出。热痛不减。余以急清阳明。而致小愈。病中复反者。口鼻复吸暑热也。是病后宜薄味。使阳明气爽。斯清阳流行不息。肢节脉络舒通。而痿痹之根尽拔。至若温补而图速效。又非壮盛所宜。",
					"type":"paragraph"
				},
				{
					"detail":"人参茯苓半夏广皮生于术枳实川连泽泻竹沥姜汁泛丸风湿肿痹。举世皆以客邪宜散。愈治愈剧。不明先因劳倦内伤也。盖邪之所凑。其气必虚。参术益气。佐以风药。气壮托出其邪。痛斯止矣。病患自云。手足如堕如无。讵非阳微不及行乎四末乎。此皆误治。致参药过费耳。",
					"type":"paragraph"
				},
				{
					"detail":"人参生于术黄归身肉桂炙草煨姜南枣风湿客邪留于经络。上下四肢。流走而痛。邪行触犯。不拘一处。古称周痹。",
					"type":"paragraph"
				},
				{
					"detail":"且数十年之久。岂区区汤散可效。凡新邪宜急散。宿邪宜缓攻。",
					"type":"paragraph"
				},
				{
					"detail":"蜣螂虫全蝎地龙穿山甲蜂房川乌麝香乳香以无灰酒煮黑大豆泛丸左脉弦大。面赤痰多。大便不爽。此劳怒动肝。令阳气不交于阴。阳维阳二脉无血营养。内风烁筋。跗HT痹痛。暮夜为甚者。厥阴旺时也。病在脉络。",
					"type":"paragraph"
				},
				{
					"detail":"金斛晚蚕沙汉防己黄柏半夏萆大槟榔汁冬月温暖。真气未得潜藏。邪乘内虚而伏。因惊蛰节。春阳内动。伏气乃发。",
					"type":"paragraph"
				},
				{
					"detail":"初受风寒。已从热化。兼以夜坐不眠。身中阳气。亦为泄越。医者但执风寒湿三邪合成为痹。不晓病随时变之理。羌防葛根。再泄其阳。必致增剧矣。焉望痛缓。",
					"type":"paragraph"
				},
				{
					"detail":"议用仲景木防己汤法。",
					"type":"paragraph"
				},
				{
					"detail":"木防己石膏桂枝片姜黄杏仁桑皮烦劳郁勃之阳。变现热气内风。内经以热淫风消。必用甘寒。前议谓酒客不喜甘味。且痰多食少。亦忌甘腻滋滞。用清少阳胆热者。酒气先入肝胆也。酒汁湿着。肠胃受之。理肠以通胃。胃肠气机流行。食加。滑泄颇腻。今者气热。当午上冒。经络痹痛。亦减于平日主以和阳甘寒。宣通经脉佐之。",
					"type":"paragraph"
				},
				{
					"detail":"童桑羚羊角天门冬枸杞子白蒺藜丹皮茯苓霍山斛共熬膏辛香走窜。宣通经隧壅结气分之湿。有却病之能。无补虚之益。大凡药饵。",
					"type":"paragraph"
				},
				{
					"detail":"先由中宫以布诸经。中焦为营气之本。营气失养。转旋自钝。然攻病必藉药气之偏。朝夕更改。岂是去疾务尽之道。另于暮夜进营养一帖。",
					"type":"paragraph"
				},
				{
					"detail":"人参茯苓桂枝木炙草当归炒白芍南枣周礼采毒药。以供医事。盖因顽钝沉痼着于驱壳。非脏腑虚损。故必以有毒攻拔。使邪不留存。凝着气血。乃效。既效矣。经云。大毒治病。十去其五。当此只宜爱护身体。勿劳情志。便是全功道理。愚人必曰。以药除根。不知天地之气有胜有复。人身亦然。谷饮养生。可御一生。药饵偏胜。岂可久服。不观方士炼服金石丹药。疽发而死者比比。",
					"type":"paragraph"
				},
				{
					"detail":"何首乌黑芝麻桑枝桂枝汤泛丸用养肝血熄风方。右指仍麻。行走则屈伸不舒。戌亥必心热烦蒸。想前法不效。杞归辛温。阳动风亦动矣。议去辛用咸。若疑虑途次疟邪未尽。致脉络留滞。兼以通逐。缓攻亦妙。",
					"type":"paragraph"
				},
				{
					"detail":"熟地龟胶阿胶秋石天冬麦冬五味茯神密丸晨服桃仁穿山甲干地龙抚芎归须丹皮红花沙苑香附汁丸夜服背痛得按摩愈痛。吐涎沫。短气腹满。小腹坚。小便不通。大便自利。下体麻木。不得移动。不食不寐。烦则汗出。病机多端。无缕治成法。思冷浊窃踞。阳微不行。为痞塞之象。二气既乖。岂可忽略。引仲景少阴例。急进通阳为要。议用白通加人尿猪胆汁汤。",
					"type":"paragraph"
				},
				{
					"detail":"去须葱白淡干姜生炮附子人尿猪胆汁调下脉弦右大。弦则为饮。大则胃阳已虚。缘操持萦思。积劳阳虚。致不饥不食。",
					"type":"paragraph"
				},
				{
					"detail":"勉纳食物不运。怒兼以夜卧不安。多寤少寐恍惚中心懊。忽而腹鸣气震。",
					"type":"paragraph"
				},
				{
					"detail":"四肢筋骱。痿弱无力。起病时晨必寒痉。足跗微冷。按是脉症有年。阳虚为本。而痰饮气逆。因虚而聚。夫虚则生寒。实则生热寝食不安。将及半载。已交四之气中。长夏湿土乘侮脾胃。虑及肌肿腹胀。故周身束筋利机。阳明胃脉是赖。阅医药。气血淆混。寒热互投。不以阴阳偏着。调理宜乎不应。议通补理胃阳为主。疏肝为辅。气宣阳苏。何虑痰浊之蒙昧。以茯苓饮法减术。合薛氏星附六君子意。",
					"type":"paragraph"
				},
				{
					"detail":"人参茯苓香附苏梗白附半夏姜汁陈皮周身掣痛。头不可转。手不能握。足不能运。两脉浮虚。浮虽风象。而内虚者。",
					"type":"paragraph"
				},
				{
					"detail":"脉亦浮而无力。以脉参症。当是劳倦伤中。阳明不治之候。阳明者。五脏六腑之海。主束筋骨而利机关。阳明不治。则气血不荣。十二经络无所禀受而不用矣。",
					"type":"paragraph"
				},
				{
					"detail":"卫中空虚。营行不利。相搏而痛。有由然也。法当大补阳明气血。不与风寒湿所致成痹者同治。",
					"type":"paragraph"
				},
				{
					"detail":"人参黄归身甘草桂枝木秦艽白术长夏湿痹。经脉流行气钝。兼以下元脉络已虚。痿弱不能走趋。脊膂常似酸楚。大便或结或溏。都属肝肾奇经为病。盖必佐宣通脉络为正治法。倘徒呆补。夏季后必滋湿扰。须为预理。",
					"type":"paragraph"
				},
				{
					"detail":"肉苁蓉小茴香巴戟天归身远志鹿角霜桑椹子生茅术茯苓熟地金毛狗脊煎膏和丸脉微而涩。微为阳气虚。涩为阴血伤。去冬已下肢独冷。步趋无力。高年内乏藏纳之司。入夏身动加喘。肉腠麻痹若虫行。此真阳失蛰。胃阳失护。生生意少。岂攻病药石所宜。喻嘉言先生所谓大封大固。莫令真阳泄尽而暴脱。皆为此也。录严氏三因方。",
					"type":"paragraph"
				},
				{
					"detail":"人参白术附子据述缘季秋外邪变疟。延及百日始愈。凡秋疟。是夏月暑湿热内伏。新凉外触。引动伏邪而发。俗医但知柴葛解肌。暑湿伤在气分。因药动血。血伤挛痹。",
					"type":"paragraph"
				},
				{
					"detail":"筋热则弛。筋寒则急。遂至酿成痿痹难效症。",
					"type":"paragraph"
				},
				{
					"detail":"当归身桑寄生生虎骨枸杞子川抚芎沙苑蒺藜血伤骤加惊恐。气郁热升风旋。清神受蒙为厥。凡厥皆隶厥阴。今左股麻痹。忽爽忽迷。皆肝胆中相火内风。未得宁静。病延数日。左脉小濡。热胜。津液暗伤。不宜纯与攻涤苦寒。经旨以肝为刚脏。与胃腑对待。柔缓濡润。阳和液复。可免痫症。",
					"type":"paragraph"
				},
				{
					"detail":"鲜生地石菖蒲柏子仁阿胶天冬茯神偏枯症。风论云。邪中五脏六腑之俞穴。各入门户为病。则四肢不举。然阳主左而阴主右也。又云。汗出偏沮。使人偏枯。此外感之邪。或营卫皆虚。邪乘虚入。或虚风内动。皆有之。医者治之。当补正以逐邪。未可逐邪而罔顾本元。然治之之法。以阳明为主。",
					"type":"paragraph"
				},
				{
					"detail":"生白芍当归防风续断萆蚕砂橘红虎骨秦艽",
					"type":"paragraph"
				}
			]
		},
		{
			"type":"section",
			"title":"痿",
			"content":[
				{
					"detail":"下焦痿。先有遗泄湿疡。频进渗利。阴阳更伤。虽有参术。养脾肺以益气。未能救下。即如畏冷阳微。几日饭后吐食。乃胃阳顿衰。应乎外阳失职。但下焦之病。多属精血受伤。两投柔剂温通之补。以肾脏恶燥。久病宜通任瞀。通摄兼施。亦与古贤四斤金刚健步诸法互参。至于胃药。必须另用。夫胃腑主乎气。",
					"type":"paragraph"
				},
				{
					"detail":"气得下行为顺。东垣有升阳益胃之条。似乎相悖。然芩连非苦降之气味乎。凡吐后一二日。暂停下焦血分药。即用扶阳理胃二日。俾中下两固。经旨谓阳明之脉。束筋骨以利机关。谅本病必有合矣。",
					"type":"paragraph"
				},
				{
					"detail":"鹿茸淡苁蓉当归杞子补骨脂巴戟尖牛膝柏子仁茯苓川斛长夏湿热。经脉流行气钝。兼以下元络脉已虚。痿弱不耐步趋。常似酸楚。",
					"type":"paragraph"
				},
				{
					"detail":"大便或结或溏。都属肝肾为病。然益下必佐宣通脉络。乃正治之法。徜徒呆补。",
					"type":"paragraph"
				},
				{
					"detail":"恐季夏后湿热还扰。须为预理。",
					"type":"paragraph"
				},
				{
					"detail":"鹿角霜当归生茅术熟地茯苓桑椹子苁蓉巴戟远志小茴金毛狗脊酒蒸水熬膏和丸淡盐汤送下痿在下。肝肾病多。但素饮必有湿热。热瘀湿滞。气血不行。筋缩。肌肉不仁。体质重者难移。无非湿邪之深沉也。若论阳虚。不该大发疮痍。但久病非速攻。莫计效迟。方可愈疾。",
					"type":"paragraph"
				},
				{
					"detail":"细生地咸苁蓉当归须牛膝黄柏生刺藜川斛萆色苍脉实。体质坚壮。虽年逾四旬。气元充旺。询知平日喜啖酒醴甘肥。此酿成湿火。蕴结下焦。今少腹微肿硬。二便带涩。自觉少腹气胀下冲。两足沉重。",
					"type":"paragraph"
				},
				{
					"detail":"艰于步履。腿股皮中甚热。即内经所云。湿热不攘。大筋短。小筋弛长。短为拘。弛长为痿也。更述曾因熬炼膏药。中有虫蜈蚣等物。吸受秽浊毒瓦斯。未始非与湿热纠蓄。沉伏下焦。前议苦辛寒燥。兹再佐以搜逐络隧。然此病从口而入。必茹素戒饮一二年之久。",
					"type":"paragraph"
				},
				{
					"detail":"绵茵黄柏川萆茯苓皮金铃子穿山甲大槟榔汁金疮去血。乃经脉营络之伤。若损及脏腑。倏忽莫救。后此嗔怒动肝。属五志中阳气逆。迸与客邪化火两途。苦辛泄气。频服既多。阳遂发泄。形虽若丰盈。",
					"type":"paragraph"
				},
				{
					"detail":"而收藏固摄失职。少腹约束。阳道不举。背脊喜靠。步履无力。皆是痿弱症端。渐至痿废。议以通纳之法。专事涵养生真。冀下元之阳。八脉之气。收者收。通者通。",
					"type":"paragraph"
				},
				{
					"detail":"庶乎近理。",
					"type":"paragraph"
				},
				{
					"detail":"鹿角霜淡苁蓉干生菟丝粉生杜仲粉归身五味大茴香远志家韭子覆盆子云茯苓蒜汁泛丸五旬又四。阳气日薄。阳明脉络空乏。不司束筋骨。以流利机关。肩痛痹麻。",
					"type":"paragraph"
				},
				{
					"detail":"头目如蒙。行动痿弱无力。此下虚上实。络热内风沸起。当入夏阳升为甚。燥湿利痰。必不应病。议清营热。以熄内风。",
					"type":"paragraph"
				},
				{
					"detail":"犀角鲜生地元参心连翘心冬桑叶丹皮钩藤明天麻勉强摇精。致阳缩囊纵。不但形质伛偻。肛门脐窍。皆为收引。咽喉牵绊。自此食物渐渐减少。由精血之伤有形。最难自复。少厥两阴。脉循喉咙。开窍于二阴。既遭损伤。其气不及充注于八脉。见症皆拘束之状。上年进柔剂阳药。服后头巅经脉皆胀。耳窍愈鸣。想是藏阴宜静。试以乘舆身怖。必加局促不安。宜乎升阳之动药不灵矣。夫少阴内藏。原有温蒸诸法。厥阴相火内寄。恶寒喜凉。仿丹溪潜阳法。仍候高明定议。",
					"type":"paragraph"
				},
				{
					"detail":"元武板知母茯苓秋石生地阿胶远志炭柏子仁又交四之气。热胜元虚。则气候不耐久坐。舌心腐碎。吸短。气似不接续。中焦喜按。始得畅安。目胞欲垂难舒。四肢微冷失和。从前调理见长。每以温养足三阴。兼进血气充形之品。病减。今当长夏脾胃主气。气泄中虚。最防客气之侵。是质重之补宜缓。而养胃生津。宁神敛液。仍不可少。俟秋深天气下降。仍用前法为稳。拟逐日调理方法。",
					"type":"paragraph"
				},
				{
					"detail":"人参麦冬知母天冬茯神甘草川斛建莲当夏季反复变幻。因天地气机大泄。体气久虚。无以主持。故见病治病则无功。而安中纳下。每每获效。入秋常服附子七味丸颇安。秋分节。天气降。地气收。缘火热气伤。虚体未能收肃。是以肢节时寒。头巅欲冷。无非病久诸气皆馁。",
					"type":"paragraph"
				},
				{
					"detail":"斯外卫之阳少护。液髓暗枯。则血脉不营。而阴乏内守。凡此皆生气之渐鲜也。",
					"type":"paragraph"
				},
				{
					"detail":"急当温养益气。填补元形。使秋令助其收藏。预为来春生发之用。按内经有四气调神法。即今投药。亦当宗此旨。",
					"type":"paragraph"
				},
				{
					"detail":"鹿胎熟地五味子麦冬人乳粉苁蓉黄狗肾柏子仁青盐交冬宜藏。老年下虚。二气少续。忽然右痪舌喑。面亮戴阳。呵欠吸气短。欲呛。此非外来客邪。皆根本先怯。平昔眩晕。肝藏虚风显然。水不生木。坎中真阳内寓。必温理其下。凡阳主乎通。阴主乎摄。扶过七日。少阳主气再振。望其偏废延永。倘攻风劫痰之治。非本气自病法则。",
					"type":"paragraph"
				},
				{
					"detail":"人参熟附远志茯神鲜菖蒲捣汁冲高年液涸风动。酒湿气蒸。足趾曾经腐疡。经年来或麻痹。或牵掣。不能转侧。已成筋骨之痿。兼之火升眩晕。头面清窍。常似不爽。大便艰涩。四五日始一更衣。阳气不能潜伏。阴液日就枯槁。老来痿。原无复元之法。诊得脉数动疾。",
					"type":"paragraph"
				},
				{
					"detail":"温燥之补。无益反害。仿丹溪虎潜之制。稍为加减。冀得津液少存。亦安闲永年之算。非攻病也。",
					"type":"paragraph"
				},
				{
					"detail":"大生地淡天冬肉苁蓉淮牛膝生白芍虎骨胶柏子仁肥知母川黄柏",
					"type":"paragraph"
				}
			]
		},
		{
			"type":"section",
			"title":"痉厥",
			"content":[
				{
					"detail":"经云。烦劳则张。精绝辟积于夏。令人煎厥。夫劳动阳气弛张。则阴精不司留恋。其阳虽有若无。故曰绝。积之既久。逢夏季阳正开泄。五志火动风生。若煎熬者然。斯为晕厥耳。治法以清心益肾。使肝胆相火内风。不为暴起。然必薄味。",
					"type":"paragraph"
				},
				{
					"detail":"静养为稳。",
					"type":"paragraph"
				},
				{
					"detail":"连翘心元参心竹叶心知母细生地生白芍肾厥。由背脊而升。发时手足逆冷。口吐涎沫。喉如刀刺。盖足少阴经脉上循喉咙。挟舌本。阴浊自下上犯。必循经而至。仿许学士椒附意。通阳以泄浊阴耳。",
					"type":"paragraph"
				},
				{
					"detail":"炮附子淡干姜川椒胡卢巴半夏茯苓姜汁泛丸脐上心下热炽。咽喉间陈腐气。遂神昏仆厥。经时汗出而醒。病来口涌血沫。乃膻中热拥。以致心窍受蒙。若非芳香清透。不能宣通络中瘀痹。",
					"type":"paragraph"
				},
				{
					"detail":"天竹黄丹参郁金云茯神石菖蒲生乌犀角麝香冰片野赤豆皮煎汤泛丸竹叶汤送下食后服厥属肝病。几番病发。都因经水适来。夫血海贮聚既下。斯冲脉空乏。而风阳交动。厥之暴至之因由也。咸寒濡润。亦和阳泄内风之义。治之未应。下焦独冷。喉呛胸痹。思冲脉乃阳明所属。阳明虚则失阖。厥气上犯莫遏。内经治肝不应。当取阳明。制其侮也。暂用通补入腑。取乎腑以通为补。",
					"type":"paragraph"
				},
				{
					"detail":"小半夏汤加白糯米诸厥皆隶厥阴。疝瘕。心热胁胀。中消便难。乃肝阳内风。妄动消烁。犯及阳明矣。经言。治肝不应。当取阳明。肝胃一脏一腑相对。不耐温补者。是肝用太过。",
					"type":"paragraph"
				},
				{
					"detail":"肝体不及也。",
					"type":"paragraph"
				},
				{
					"detail":"九孔石决明淮小麦清阿胶细生地天冬茯苓脉左动如数。右小濡弱。病起嗔怒。即寒热汗出心悸。继而神魂自觉散越。",
					"type":"paragraph"
				},
				{
					"detail":"夫肝脏藏魂。因怒则诸阳皆动。所见病源。无非阳动变化内风为厥。故凡属厥症。多隶厥阴肝病。考内经治肝。不外辛以理之酸以治之。甘以缓急。今精采散失。镇固收摄。犹虑弗及。而方书泄肝平肝抑肝方法尽多。至于补法。多以子母相生为治。此病全以肝肾下焦主治为正。所服医药。并无师古之方。未识何见。",
					"type":"paragraph"
				},
				{
					"detail":"阿胶鸡子黄人参生地金箔冷自足上贯于心。初起周身麻木。今则口鼻皆是冷气。病起惊恐。内伤肝肾为厥。冲脉隶于肝肾。二脏失藏。冲气沸乱。其脉由至阴而上。故多冷耳。",
					"type":"paragraph"
				},
				{
					"detail":"淡苁蓉熟地炭五味子紫石英茯苓牛膝",
					"type":"paragraph"
				}
			]
		},
		{
			"type":"section",
			"title":"癫痫",
			"content":[
				{
					"detail":"平昔操持。身心皆动。悲忧惊恐。情志内伤。渐渐神志恍惚。有似癫痫。其病不在一脏矣。医药中七情致损。二千年来。从未有一方包罗者。然约旨总以阴阳迭偏为定评。凡动皆阳。当宗静以生阴是议。阳乘于络。阴脉不安。敛镇摄固。",
					"type":"paragraph"
				},
				{
					"detail":"久进可效。家务见闻。必宜屏绝。百日为期。",
					"type":"paragraph"
				},
				{
					"detail":"人参廉珠茯神枣仁炙草生龙骨萸肉五味",
					"type":"paragraph"
				}
			]
		},
		{
			"type":"section",
			"title":"三消",
			"content":[
				{
					"detail":"肌肉瘦减。善饥渴饮。此久久烦劳。壮盛不觉。体衰病发。皆内因之症。自心营肺卫之伤。渐损及乎中下。按脉。偏于左搏。营络虚热。故苦寒莫制其热。甘补无济其虚。是中上消之病。",
					"type":"paragraph"
				},
				{
					"detail":"犀角鲜生地元参心鲜白沙参麦冬柿霜生甘草鲜地骨皮渴饮频饥。溲溺混浊。此属肾消。阴精内耗。阳气上燔。舌碎绛赤。乃阴不上承。非客热也。此乃脏液无存。岂是平常小恙。",
					"type":"paragraph"
				},
				{
					"detail":"熟地萸肉山药茯神牛膝车前浊饮不解。经谓之膈消。即上消症也。言心移热于肺。火刑金象。致病之由。",
					"type":"paragraph"
				},
				{
					"detail":"操心太过。刻不宁静。当却尽思虑。遣怀于栽花种竹之间。庶几用药有效。",
					"type":"paragraph"
				},
				{
					"detail":"生地天冬枣仁人参柏子仁知母金石斛生草元参善食而饥。乃瘅成消中。膏粱蕴热过也。禁芳草药石。药石发癫。芳草发狂耳。自应清胃。淡薄蔬食。庶可获愈。",
					"type":"paragraph"
				},
				{
					"detail":"蒌皮枳壳川连郁金金石斛连翘焦神面",
					"type":"paragraph"
				}
			]
		},
		{
			"type":"section",
			"title":"郁",
			"content":[
				{
					"detail":"因悒郁动肝致病。久则延及脾胃中伤。不纳不知味。火风变动。气横为痛为胀。疏泄失职。便秘忽泻。情志之郁。药虽霍然。数年久病。而兼形瘦液枯。若再香燥劫夺。必致格拒中满。与辛润少佐和阳。",
					"type":"paragraph"
				},
				{
					"detail":"柏子仁归须桃仁生白芍小川连川楝子因抑郁悲泣。致肝阳内动。阳气变化火风。有形有声。贯膈冲咽。自觉冷者非真寒也。内经以五志过极皆火。但非六气外来。芩连之属。不能制伏。固当柔缓以濡之。合乎肝为刚脏。济之以柔。亦和法也。",
					"type":"paragraph"
				},
				{
					"detail":"生地天冬阿胶茯神川斛牡蛎小麦人中白熬膏郁勃日久。五志气火上升。胃气逆则脘闷不饥。肝阳上僭。风火凌窍。必旋晕咽痹。自发冷者非真寒也。皆气痹不通之象。病能篇以诸禁鼓栗属火。丹溪谓上升之气。从肝胆相火。非无据矣。",
					"type":"paragraph"
				},
				{
					"detail":"生地阿胶玄参丹皮川斛豆皮郁损心阳。阳坠入阴。为淋浊。由情志内伤。即为阴虚致病。见症乱治。最为庸劣。心藏神。神耗如愦。诸窍失司。非偏寒偏热药治。必得开爽。冀有向安。服药以草木功能。恐不能令其欢悦。",
					"type":"paragraph"
				},
				{
					"detail":"人参桔梗乌药木香天冬夜服白金丸情怀悒郁。五志热蒸。痰聚阻气。脘中窄隘不舒。胀及背部。上焦清阳欲结。",
					"type":"paragraph"
				},
				{
					"detail":"治肺以展气化。怡以恰悦开怀。莫令郁痹绵延。",
					"type":"paragraph"
				},
				{
					"detail":"鲜枇杷叶杏仁栝蒌皮郁金半夏茯苓姜汁竹沥老年情志不适。郁则少火变壮火。知饥。脘中不爽。口舌糜烂。心脾营损。木火劫烁精华。饥肉日消。惟怡悦开爽。内起郁热可平。但执清火苦寒。非调情志内郁热矣。",
					"type":"paragraph"
				},
				{
					"detail":"金石斛连翘心炒丹皮经霜桑叶川贝茯苓病起忧虑上损。两年调理。几经反复。今夏胸心右胁之间。常有不舒之象。",
					"type":"paragraph"
				},
				{
					"detail":"此气血内郁少展。支脉中必有痰食气阻。是宣通流畅脉络。夏季宜进商矣。",
					"type":"paragraph"
				},
				{
					"detail":"天竺黄茯神郁金橘红远志石菖蒲丹参琥珀竹沥法丸情志连遭郁勃。脏阴中热内蒸。舌绛赤糜干燥。心动悸。若饥。食不加餐。内伤情怀起病。务以宽怀解释。热在至阴。咸补苦泻。是为医药。",
					"type":"paragraph"
				},
				{
					"detail":"鸡子黄清阿胶生地知母川连黄柏惊惶忿怒。都主肝阳上冒。血沸气滞瘀浊。宜宣通以就下。因误投止塞。旧瘀不清。新血入瘀络中。匝月屡屡反复。究竟肝胆气血皆郁。仍宜条达宣扬。漏肠在肛。得体中稍健设法。",
					"type":"paragraph"
				},
				{
					"detail":"旋复花新绛青葱管炒桃仁柏子仁客邸怀抱不舒。肝胆郁遏。升降失度。气坠精开为遗泄。地萸龙牡钝涩。气药者更郁。理气和肝获效。未经调理全功。当今冬令温舒。收藏之气未坚。失血之后。胸中隐隐不畅。未可凝阴。只宜降气和血。",
					"type":"paragraph"
				},
				{
					"detail":"钩藤钩降香米仁郁金茯苓杜苏子丹皮炒桃仁",
					"type":"paragraph"
				}
			]
		},
		{
			"type":"section",
			"title":"肿胀",
			"content":[
				{
					"detail":"初因面肿。邪干阳位。气壅不通。二便皆少。桂附不应。即与导滞。滞属有质。",
					"type":"paragraph"
				},
				{
					"detail":"湿热无形。入肺为喘。乘脾为胀。六腑开阖皆废。便不通爽。溺短混浊。时或点滴。",
					"type":"paragraph"
				},
				{
					"detail":"视其舌绛口渴。腑病背胀。脏病腹满。更兼倚倒左右。肿胀随着处为甚。其湿热布散三焦。明眼难以决胜矣。经云。从上之下者治其上。又云。从上之下而甚于下者。必先治其上。而后治其下。此症逆乱纷更。全无头绪。皆不辨有形无形之误。姑以清肃上焦为先。",
					"type":"paragraph"
				},
				{
					"detail":"飞滑石大杏仁生苡仁白通草鲜枇杷叶茯苓皮淡豆豉黑山栀壳诊脉右大而缓。左手小数促。冬季寒热身痛。汗出即解。自劳役饥饱嗔怒之后。病势日加。面浮足肿。呼吸皆喘。目泪鼻衄。卧着气冲欲起。食纳留中不运。",
					"type":"paragraph"
				},
				{
					"detail":"时序交夏。脾胃主候。睹色脉情形。中满胀病日来矣。盖此症属劳倦致损。初病即在脾胃。东垣云。胃为卫之本。脾乃营之源。脏腑受病。营卫二气。昼夜循环失度。为寒为热。原非疟邪半表半里之症。斯时若有明眼。必投建中而愈。经言。劳者温之。损者益之。建中甘温。令脾胃清阳自立。中原砥定。无事更迁。仲景亦谓男子脉大为劳。则知内经东垣仲景垂训。真规矩准绳至法。且汗泄积劳。都是阳伤。医药辛走劫阳。苦寒败胃。病患自述。饮蔗即中脘不舒。顷之少腹急痛。便稀。其胃阳为辛苦大伤。明甚。又述咳频冲气。必自下上逆。夫冲脉隶于阳明。胃阳伤极。中乏坐镇之真气冲脉动则诸脉皆动。浊阴散漫上布。此卧着欲起矣。",
					"type":"paragraph"
				},
				{
					"detail":"愚非遥指其脉。正合内经浊气在上。则生胀。太阴所至。为腹胀相符也。有昔见痰休治痰。见血休治血。当以病因传变推求。故辨论若此。",
					"type":"paragraph"
				},
				{
					"detail":"浓朴杏仁人参茯苓蜜煨姜南枣壮盛年岁。形消色夺。诊脉右小促。左小弦劲。病起上年秋季。脘中卒痛。有形梗突。病后陡遇惊触。渐次食减不适。食入不运。停留上脘。腹形胀满。甚则胁肋皆胀。四肢不暖。暮夜渐温。大便旬日始通。便后必带血出。清早未食。自按脐上气海。有瘕形甚小。按之微痛。身动饮水。",
					"type":"paragraph"
				},
				{
					"detail":"寂然无踪。天气稍冷。爪甲色紫。细推病属肝脾。气血不通。则为郁遏。久则阳微痹结。上下不行。",
					"type":"paragraph"
				},
				{
					"detail":"有若否卦之义。阅医药或消或补。总不见效者。未知通阳之奥耳。",
					"type":"paragraph"
				},
				{
					"detail":"薤白桂枝栝蒌仁生姜半夏茯苓平昔湿痰阻气为喘。兹因过食停滞。阴脏之阳不运。阳腑之气不通。二便不爽。跗肿腹满。诊脉沉弦是由水寒痰滞。阻遏气分。上下皆不通调。当从三焦分治。顷见案头一方。用菟丝子升少阴。吴茱萸泄厥阴。不知作何解释。不敢附和。仍用河间分消定议。",
					"type":"paragraph"
				},
				{
					"detail":"大杏仁莱菔子猪苓泽泻葶苈子浓朴桑白皮广皮细木通两年初秋发疡。脉络气血。不为流行。而腹满重坠。卧则颇安。脐左动气。卧则尤甚。吐冷沫。常觉冷气。身麻语塞。肝风日炽。疏泄失职。经以肝病吐涎沫。木侮土位。自多胀。丹溪云。自觉冷者。非真冷也。两次溃疡之后。刚燥热药。似难进商。议以宣通肝胃为治。有年久恙。贵乎平淡矣。",
					"type":"paragraph"
				},
				{
					"detail":"云茯苓三角胡麻浓橘红嫩钩藤熟半夏白旋复花脉微而迟。色衰萎黄。蟹为介属。咸寒沉降。凡阳气不足者。食之损阳。其致病之由。自试二次矣。久利久泄。古云无不伤肾。今浮肿渐起自下。是水失火而败。若非暖下。徒见泻泄有红。为脾胃湿热。必致中满败坏。",
					"type":"paragraph"
				},
				{
					"detail":"生茅术熟地炭熟附子淡干姜茯苓车前子脉左弦右浮涩。始因脘痛贯胁。继则腹大高凸。纳食减少难进。二便艰涩不爽。此乃有年操持。萦虑太甚。肝木怫郁。脾土自困。清浊混淆。胀势乃成。盖脏真日纳。腑阳不运。考古治胀名家。必以通阳为务。若滋阴柔药。微加桂附。凝阴浊。岂是良法。议用局方禹粮丸。暖其水脏。攻其秽浊。俟有小效。兼进通阳刚补。是为虚症内伤。胀满治法。至于攻泻劫夺。都为有形而设。与无形气伤之症不同也。",
					"type":"paragraph"
				},
				{
					"detail":"禹余粮丸今年长夏久热。热胜阳气外泄。水谷运迟。湿自内起。渐渐浮肿。自下及上至于喘咳。不能卧息。都是浊水凝痰。阻遏肺气下降之司。但小溲不利。太阳亦不通调。此虽阳虚症若肾气汤中萸地之酸腻。力难下行矣。",
					"type":"paragraph"
				},
				{
					"detail":"茯苓桂枝木杏仁生白芍干姜五味生牡蛎泽泻向有宿痞。夏至节一阴来复。连次梦遗。遂腹形坚大。二便或通或闭。是时右膝痈肿溃疡。未必非湿热留阻经络所致。诊脉左小弱。右缓大。面色清减。鼻准明亮。纳食必腹胀愈加。四肢恶冷。热自里升。甚则衄血牙宣。全是身中气血交结。固非积聚停水之胀。考古人于胀症以厘清气血为主。止痛务在宣通。要知攻下皆为通腑。温补乃护阳以宣通。今者单单腹胀。当以脾胃为病薮。太阴不运。阳明愈钝。议以缓攻一法。",
					"type":"paragraph"
				},
				{
					"detail":"川桂枝熟大黄生白芍浓朴枳实淡生干姜患风三月。周身流走作肿。手不能握。足不能履。诊其脉。浮大而数。发热口干。此阴虚生内热。热胜则风生。况风性善行。火热得之。愈增其势。伤于筋脉。则纵缓不收。逆于肉理。则攻肿为楚也。",
					"type":"paragraph"
				},
				{
					"detail":"生地黄芩黄连红花羌活左胁有形。渐次腹大。每投攻下泄夺。大便得泻。胀必少减。继则仍然不通。",
					"type":"paragraph"
				},
				{
					"detail":"频频攻下。希图暂缓。病中胀浮下部。加针刺。以扶水之出。肿消。病仍不去。病患六年。久已断想此病之愈。要知此病初由肝气不和。气聚成瘕。屡发攻泻。脾胃反伤。古云脐突伤脾。今之所苦。二便欲出。痛如刀刺。盖气胀。久下再夺其血。血液枯。气愈结矣。宣通宜以利窍润剂。",
					"type":"paragraph"
				},
				{
					"detail":"琥珀屑麝香大黑豆皮杜牛膝由夏季目黄神倦。渐至中焦胀满。延至霜降。上吐瘀血。下便污浊。按脉弱细不调。视色神采不振。兼以呼吸带喘。素有寒疾气逆。其宿饮之蓄。已非一日。",
					"type":"paragraph"
				},
				{
					"detail":"当夏三月。脾胃主令。天气热。地气升。人身气泄。加以饥饱劳役。而遂减食胀满。",
					"type":"paragraph"
				},
				{
					"detail":"是皆病于中。绵延上下矣。夫六腑以通为用。不但腑不用事。其间经脉络脉中。",
					"type":"paragraph"
				},
				{
					"detail":"气血皆令不行。气壅血瘀。胀势愈加。古人治胀病专以宣通为法。而有阴阳之殊。后之攻劫宣通。如神佑舟车禹功等方。值此久病淹淹。何敢轻试。议以专通三焦之阳气。驱其锢蔽之浊阴。温补兼进。若不阳气渐苏。难以拟投。引用仲景白通汤。",
					"type":"paragraph"
				},
				{
					"detail":"去须葱白干姜猪胆汁淡附子",
					"type":"paragraph"
				}
			]
		},
		{
			"type":"section",
			"title":"遗精",
			"content":[
				{
					"detail":"神伤于上。精败于下。心肾不交。久伤精气。不复谓之损。内经治五脏之损。",
					"type":"paragraph"
				},
				{
					"detail":"治各不同。越人有上损从阳。下损从阴之议。然必纳谷资生。俾胃后天得振。始望精气生于谷食。自上秋至今日甚。乃里真无藏。当春令泄越。生气不至。渐欲离散。从来精血有形。药饵焉能骤然充长。攻病方法。都主客邪。以偏治偏。阅古东垣丹溪辈。于损不肯复者。首宜大进参术。多至数斤。谓有形精血难生。无形元气须急固耳。况上下交损。当治其中。若得中苏加谷。继参入摄纳填精敛神之属。方今春木大泄。万花尽放。人身应之。此一月中急挽勿懈矣。",
					"type":"paragraph"
				},
				{
					"detail":"参术膏米饮调送一月来。虽经反复。参脉症色形。生阳颇有根蒂。近食蚕豆滞气。腹中微膨。",
					"type":"paragraph"
				},
				{
					"detail":"食后口味酸浊。是久卧重着。脾阳运动之机尚少而火升心烦。动气汗出。遗精虽减于昔。未得平复。总是内损已深。若调治合宜。只要精气复得一分。便减一分病象。长夏脾胃主令。培土助纳为要。而精气散越。乃兼摄固之法。刻下味酸微膨。补脾少佐疏胃。宜晚进。其早上另制补摄丸剂。益脏真以招纳散失之气。",
					"type":"paragraph"
				},
				{
					"detail":"人参茯苓白术炙草广皮麦冬五味神曲麦芽炒黄柏晚服人参桑螵蛸白龙骨淡苁蓉五味芡实茯神枣仁金箔金樱膏丸早服肌肉松柔。脉小如数。常有梦遗。阴精不固。上年冬令过温。温则腠理反疏。",
					"type":"paragraph"
				},
				{
					"detail":"阳动不藏。诸气皆升。络血随气上溢。见症如头面热。目下肉。心悸怔忡。四肢汗出。两足附肿。常冷不温。走动数武。即吸短欲喘。何一非少阴肾气失纳。阳浮不肯潜伏之征。况多梦纷扰。由精伤及神气。法当味浓填精。质重镇神。佐酸以收之。甘以缓之。勿因血以投凉。莫见下寒。辄进燥热。恪守禁忌以安之。经年冀有成功。所虑壮年志虑未纯。贻忧反复。",
					"type":"paragraph"
				},
				{
					"detail":"水制熟地人参秋石拌白龙骨炒杞子五味炒山药茯神牛膝炭遗泄。有梦属心。无梦属肾。据述气火下溜。即如溺出之状。茎管中痛。热气上冲。咽喉巅顶掀胀。语言皆怯。此任脉不摄。冲脉气逆。治法。引之导之。摄以固之。现下便溏食少。勿投沉阴腻滞之药。",
					"type":"paragraph"
				},
				{
					"detail":"砂仁炒熟地炒黑远志肉炒莲须元武版白龙骨锁阳茯苓杜芡实金樱子熬膏为丸",
					"type":"paragraph"
				}
			]
		},
		{
			"type":"section",
			"title":"淋浊",
			"content":[
				{
					"detail":"由淋痛。渐变赤白浊。少年患此。多有欲心暗动。精离本宫。腐败凝阻溺窍而成。乃有形精血之伤。三年久病。形消肉减。其损伤已非一脏一腑。然补精充髓。必佐宣通为是。自能潜心安养。尚堪带病延年。",
					"type":"paragraph"
				},
				{
					"detail":"熟地王麋角苁蓉远志赤苓牛膝阴精上承者寿。阳火下陷者危。血淋久而成形窒痛。烦心。心火直升。老人阴精已惫。五液化成。败浊阻窍不通。欲泄必痛。得泄痛减。即痛则不通。痛随利缓之理。故知柏六味。及归脾逍遥之属。愈治愈剧。其守补升补滋浊涩药。决不中病。用琥珀痛减。乃通血利窍之意。然非久进之方。以不伤阴阳之通润立方。",
					"type":"paragraph"
				},
				{
					"detail":"生地益母草女贞子阿胶琥珀豆皮败精宿于精关。宿腐因溺强出。新者又瘀在里。经年累月。精与血并皆枯槁。势必竭绝成劳不治。医药当以任督冲带调理。亦如女人之崩漏带下。医者但知八正厘清。以湿热治。亦有地黄汤益阴泄阳。总不能走入奇经。",
					"type":"paragraph"
				},
				{
					"detail":"鹿茸龟甲当归杞子茯苓小茴鲍鱼案牍神耗。过动天君。阳隧直升直降。水火不交。阴精变为腐浊。精浊与便浊异路。故宣利清解无功。数月久延。其病伤已在任督。凡八脉奇经。医每弃置不论。考孙真人九法专究其事。欲涵阴精不漏。意在升固八脉之气。录法参末。",
					"type":"paragraph"
				},
				{
					"detail":"鹿茸人参生菟丝子补骨脂韭子舶茴香覆盆子茯苓胡桃肉柏子霜蒸饼为丸用甘露饮。淋浊已止。而头晕左肢麻木。胃脘腹中饥则欲痛。咽喉中似有物粘着。咳咯咽痛不解。诊脉左劲右濡。据症是水弱木失滋涵。肝阳化风。过膈绕咽达巅。木乘胃土。阳明脉衰。不司束筋骨以利机关。脘腹中痛。得食则缓者。",
					"type":"paragraph"
				},
				{
					"detail":"胃虚求助也。今壮年有此。已属痱中根萌。养肝肾之液以熄虚风。补胃土以充络脉。务在守常。勿图速效。可望全好。",
					"type":"paragraph"
				},
				{
					"detail":"制首乌苁蓉天冬杞子柏子霜茯神菊花炭青盐红枣肉丸早服晚服猪肚丸方丹溪谓五淋症湿热阻窍居多。三年前曾有是病。月前举发。竟有血块窒塞。尿大痛不能溺出。想房劳强忍。败精离位。变成污浊瘀腐。且少腹坚满。大便秘涩。脏气无权。腑气不用。考濒湖发明篇中。有外甥柳乔之病。与此适符。今仿其义。参入朱南阳法。",
					"type":"paragraph"
				},
				{
					"detail":"两头尖川楝子韭白小茴桂枝归尾冲入杜牛膝根汁肝主筋。肾主骨。阴器者。宗筋之所聚。男子天癸未至。强通其精。异时必有难名之病。今患腰酸痛。宗筋短缩。大便结涩。小便淋沥。足腿消烁。饬肉拘挛。无非肝亏肾损所致。按脉沉细而兼微数。乃精不营筋。又有伏火。内经所谓发为筋痿。及为白淫者是也。治宜滋肾舒肝。使精血渐充。则筋骨亦渐和柔。但幻症日久。非一朝一夕之功。幸弗期速效。",
					"type":"paragraph"
				},
				{
					"detail":"熟地归身牛膝肉桂黄柏线鱼胶续断钩勾久劳郁勃。夏季尿血。延及白露。溺出痛涩。血凝成块。阻着尿管。夫淋症。方书列于肝胆部。为湿热阻其宣化气机。故治法苦辛泄肝。淡渗通竭。施于壮实颇效。今望八老翁。上焦必惫。况加精血自败。化为瘀浊。真气日衰。机窍日闭。诊候之际。病患自述。梦寐若有交接。未尝遗泄。心阳自动。相火随之。然清心安肾等法。未能速效。暂以清营通瘀宣窍之剂。",
					"type":"paragraph"
				},
				{
					"detail":"天冬生蒲黄龙胆草龟板生地阿胶丹皮焦黄柏男子血淋成块。尿出痛。医治一年罔效。夫淋属肝经郁火。湿热皆有是病。",
					"type":"paragraph"
				},
				{
					"detail":"思少壮情欲勉强。必致败精凝窍。精腐变瘀。理固有诸。用虎杖散法。服五六日。",
					"type":"paragraph"
				},
				{
					"detail":"痛减血少。晨溺尚有血丝。此盖窍中有未尽之败浊。宜通不宜涩。",
					"type":"paragraph"
				},
				{
					"detail":"人中白琥珀沉香白牵牛川柏韭菜汁丸浊腻膏淋日下。最易损人津液。络脉遂槁。况八脉隧道纡远。泛然补剂药力罔效。难经谓十二经属通渠。旋转循环无端。惟奇经如沟渠满溢。流入深河。",
					"type":"paragraph"
				},
				{
					"detail":"不与十二经并行者也。树根草皮。此症亦难奏效。须用血肉填补固涩。庶可希其获效。",
					"type":"paragraph"
				},
				{
					"detail":"麋茸河车人参蒸黑于术茯苓湘莲缩砂雀卵茹乌贼骨雀卵河车膏为丸淋属肝胆。而酒性湿热之气。肝胆先受滓汁。次及肠胃。湿甚热郁。溺窍气阻。茎管窄溢。久病积热愈深。不受温补。当忌酒肉浓味。分利虽投。不能却病。从经义苦味祛湿。参以解毒。",
					"type":"paragraph"
				},
				{
					"detail":"料豆皮牡丹皮黑山栀芦荟龙胆草真青黛金银花胡黄连",
					"type":"paragraph"
				}
			]
		},
		{
			"type":"section",
			"title":"呕吐",
			"content":[
				{
					"detail":"勉强攻胎。气血受伤。而为寒热。经脉乏气。而为身痛。乃奇经冲任受病。而阳维脉不用事也。内经以阳维为病。苦寒热。维者。一身之网维也。既非外感。羌苏柴葛三阳之药。及芩栀枳朴之属。辛酸继以苦寒。未能中病。胃口屡伤。致汤饮皆哕出无余。大便不通。已经半月。其吐出形色青绿涎沫。显然肝风大动。将胃口翻空。而肠中污水得风。翔如浪决。东西荡漾矣。熄风镇胃。固是定理。但危笃若。此明理以邀天眷耳。",
					"type":"paragraph"
				},
				{
					"detail":"淮小麦火麻仁阿胶生地秋石拌人参南枣肉未病先有耳鸣眩晕。恰值二气之交。是冬藏根蒂未固。春升之气泄越。无以制伏。更属产后。精气未复。又自乳耗血。血去液亏。真阴日损。阳气不交于阴。",
					"type":"paragraph"
				},
				{
					"detail":"变化内风。上巅犯窍。冲逆肆横。胃掀吐食。攻肠为泻。袭走脉络。肌肉皆肿。譬如诸门户尽撤。遂致暴风飘漾之状。医者辛酸苦降重坠。不但病未曾理。致阳更泄。阴愈涸。烦则震动即厥。由二气不能自主之义。阅王先生安胃一法。最为卓识。所参拙见。按以两脉。右手涩弱。虚象昭然。左脉空大。按之不实。亦非肝气肝火有余。皆因气味过辛散越。致二气造偏。兹以病因大旨。兼以经义酌方。",
					"type":"paragraph"
				},
				{
					"detail":"人参茯苓半夏白芍煨姜炒粳米灵枢经云。中气不足。溲便为变。是崩淋泄泻皆脾胃欲败之现症。今汤水下咽。少顷倾囊涌出。岂非胃阳无有。失司纳物乎。奈何业医者。中怀疑惑。但图疲药。待其自安。怕遭毁谤耳。此症一投柔药。浊升填塞。必致胀满。仲景于阳明满实。致慎攻下者。恐以太阴之胀误治耳。今舌微红微渴。皆是津液不肯升扬。",
					"type":"paragraph"
				},
				{
					"detail":"脾弱不主。散精四布。世岂有面色如白纸。尚不以阳气为首重也耶。",
					"type":"paragraph"
				},
				{
					"detail":"人参熟于术炙甘草炮姜茯神南枣凡论病。先论体质形色脉象。以病乃外加于身也。夫肌肉微白属气虚。外似丰溢。里真大怯。盖阳虚之体。为多湿多痰。肌疏汗淋。唇舌俱白。干呕胸痞。烦渴引饮。由乎脾胃之阳伤残。邪得僭居于中。留蓄不解。正衰邪炽。试以脉之短涩无神主义之。阳衰邪伏显然。况寒凉不能攻热。清邪便是伤及胃阳之药。今杳不纳谷。大便渐涩。若不急和胃气。无成法可遵。所谓攻入之病。虑虚其阳。参拟一方。仍候明眼采择。",
					"type":"paragraph"
				},
				{
					"detail":"人参半夏生于术枳实茯苓生姜脉濡弱。左胁下久有聚气。纳食酿积于胃脘之中。两三日呕逆吞酸。积物上涌吐出。此皆怫怒动肝。肝木犯胃。胃中阳伤。不能传及小肠。遂变化失司。每七八日。始一更衣。为胃气不主下行故也。法当温胃阳制肝逆。宿病久缠。恐多反复。致成反胃之症。",
					"type":"paragraph"
				},
				{
					"detail":"淡附子淡干姜姜汁生白芍淡吴萸白粳米寒热邪气扰中。胃阳大伤。酸浊上涌吐出。脘痛如剌。无非阳衰阴浊上僭。",
					"type":"paragraph"
				},
				{
					"detail":"致胃气不得下行。高年下元衰惫。必得釜底暖蒸。中宫得以流通。拟用仲景附子泻心汤。通阳之中。原可泄热开导。煎药按法用之。",
					"type":"paragraph"
				},
				{
					"detail":"人参熟附子淡干姜川连炒半夏枳实茯苓壮年形伟。脉小濡。恶闻秽气。食入呕哕。缘阳气微弱。浊阴类聚。口鼻受污浊异气。先入募原。募原是胃络分布。以上逆而为呕吐。此病理标者。用芳香辟秽扶正气。治本以温上通阳。",
					"type":"paragraph"
				},
				{
					"detail":"藿香草果公丁香茯苓浓朴砂仁壳广皮荜茇少腹属肝。肝厥必犯阳明胃腑。故作痛呕。二年来病患已不知因何起病。",
					"type":"paragraph"
				},
				{
					"detail":"医徒见病图治。想肝肾必自内伤为病。久则奇经诸脉交伤。经谓冲脉动。而诸脉交动也。议温通柔润剂。从下焦虚损主治。",
					"type":"paragraph"
				},
				{
					"detail":"淡苁蓉干茯苓当归杞子炒沙苑肉桂心知饥能纳。忽有气冲。涎沫上涌。脘中格拒。不堪容物。内经谓肝病吐涎沫。",
					"type":"paragraph"
				},
				{
					"detail":"丹溪云。上升之气。自肝而出。木火上凌。柔金受克。咳呛日加。治以养金制木。使土宫无戕贼之祸。滋水制火。令金脏得清化之权。此皆老年积劳致伤。岂攻病可效。",
					"type":"paragraph"
				},
				{
					"detail":"苏子麦冬枇杷叶杏仁北沙参桑叶丹皮降香竹沥",
					"type":"paragraph"
				}
			]
		},
		{
			"type":"section",
			"title":"噎膈",
			"content":[
				{
					"detail":"向来翻胃。原可撑持。秋季骤加惊扰。厥阳陡升莫制。遂废食不便。消渴不已。如心热呕吐涎沫。五味中喜食酸甘。肝阴胃汁。枯槁殆尽。难任燥药通关。胃属阳土。宜凉宜润。肝为刚脏。宜柔宜和。酸甘两济其阴。",
					"type":"paragraph"
				},
				{
					"detail":"乌梅肉人参鲜生地阿胶麦冬汁生白芍老年血气渐衰。必得数日大便通爽。然后脘中纳食无阻。此胃汁渐枯。已少胃气下行之旨。噎症萌矣。病乃操持太过。身中三阳。燔燥烁津所致。故饵药未能全功。议用丹溪法。",
					"type":"paragraph"
				},
				{
					"detail":"麦冬汁鲜生地汁柏子仁汁甜杏仁汁黑芝麻汁杜苏子汁松子仁浆劳心劳力经营。向老自衰。平日服饵桂附生姜三十年。病噎不食。下膈吐出。此在上焦之气不化。津液不注于下。初病大便艰涩。按经云。味过辛热。肝阳有余。肺津胃液皆夺。为上燥。仿嘉言清燥法。",
					"type":"paragraph"
				},
				{
					"detail":"麦冬麻仁鲜生地甜水梨桑叶石膏生甘草脉弦而小涩。食入脘痛格拒。必吐清涎。然后再纳。视色苍。眼筋红黄。昔肥今瘦。云是郁怒之伤。少火皆变壮火。气滞痰聚日拥。清阳莫展。脘管窄隘。不能食物。噎膈渐至矣。法当苦以降之。辛以通之。佐以利痰清膈。莫以豆蔻沉香劫津可也。",
					"type":"paragraph"
				},
				{
					"detail":"川黄连杏仁桔梗土栝蒌皮半夏橘红竹沥姜汁",
					"type":"paragraph"
				}
			]
		},
		{
			"type":"section",
			"title":"吐蛔",
			"content":[
				{
					"detail":"凡蛔虫上下出者。皆属厥阴乘犯阳明。内食入胃。呕吐痰涎浊沫。如仲景厥阴篇中。先厥后热同例。试论寒热后。全无汗解。谓至阴伏邪既深。焉能隔越诸经。以达阳分。阅医药方初用治肺胃。后用温胆茯苓饮。但和胃治痰。致深伏厥阴之邪未达。前进泻心汤。苦可去湿。辛以通痞。仍在上中。服后胸中稍舒。逾时稍寐。寐后呕吐浊痰。有黄黑之形。大凡色带青黑。必系胃底肠中逆涌而出。",
					"type":"paragraph"
				},
				{
					"detail":"老年冲脉既衰。所谓冲脉动。则诸脉皆逆。自述呕吐之时。周身牵引。直至足心。",
					"type":"paragraph"
				},
				{
					"detail":"其阴阳跷维。不得自固。断断然矣。仲景于半表半里之邪。必用柴芩。今上下格拒。当以桂枝黄连汤为法。参以厥阴引经。为通理之使。俾冲得缓。继进通补阳明。此为治厥阴章旨也。",
					"type":"paragraph"
				},
				{
					"detail":"淡干姜桂枝川椒乌梅川连细辛茯苓疟来得汗。阴分之邪已透阳经。第痰呕虽未减。青绿形色亦不至。最属可喜。舌心白苔未净。舌边渐红。而神倦困惫。清邪佐以辅正。一定成法。",
					"type":"paragraph"
				},
				{
					"detail":"人参半夏茯苓枳实汁干姜川连脉沉弦。腹痛呕吐。鼻煤舌绛。面带青晦色。夏秋伏暑发热。非冬月。乃误表禁食。胃气受伤。致肝木上干胃土。蛔虫上出。遂成重病。常而厥逆之虑。拟进泄肝和胃。得痛止呕缓。冀有转机。",
					"type":"paragraph"
				},
				{
					"detail":"川椒川连乌梅干姜人参茯苓生白芍川楝子",
					"type":"paragraph"
				}
			]
		},
		{
			"type":"section",
			"title":"痛",
			"content":[
				{
					"detail":"劳力气泄阳伤。胸脘痛发。得食自缓。已非质滞停蓄。然初病气伤久泄不止。营络亦伤。古谓络虚则痛也。攻痰破气。不去病。即伤胃。致纳食不甘。嗳噫欲呕。显见胃伤阳败。当以辛甘温方。",
					"type":"paragraph"
				},
				{
					"detail":"人参桂枝茯苓炙草煨姜南枣经几年宿病。病必在络。痛非虚症。因久延体质气馁。遇食物不适。或情怀郁勃。痰因气滞。气阻血瘀。诸脉逆乱。频吐污浊。而大便反秘。医见身体肢冷。认为虚脱。以理中和附子温里护阳。夫阳气皆属无形。况乎病发有因。决非阳微欲脱。忆当年病来。宛是肝病。凡疏通气血皆效。其病之未得全好。由乎性情食物居多。夏季专以太阴阳明通剂。今痛处在脘。久则瘀浊复聚。宜淡味薄味清养。初三竹沥泛丸。仍用。早上。另立通瘀方法。",
					"type":"paragraph"
				},
				{
					"detail":"苏木人参郁金桃仁归尾柏子仁琥珀茺蔚红枣肉丸宿病冲气胃痛。今饱食动怒。痛发呕吐。是肝木侵犯胃土。浊气上踞。胀痛不休。逆乱不已。变为先寒后热。烦燥面赤。汗泄。此为厥象。厥阴肝脏之现症。显然在目。夫痛则不通。通字须究气血阴阳。便是着诊要旨矣。议用泻心法。",
					"type":"paragraph"
				},
				{
					"detail":"干姜川连人参枳实半夏姜汁胃痛久而屡发。必有凝痰聚瘀。老年气衰。病发日重。乃邪正势不两立也。",
					"type":"paragraph"
				},
				{
					"detail":"今纳物呕吐甚多。味带酸苦。脉得左大右小。盖肝木必侮胃土。胃阳虚。完谷而出。且呃逆沃以热汤不减。其胃气掀腾如沸。不嗜汤饮。饮浊弥留脘底。用药之理。远柔用刚。嘉言谓能变胃而不受胃变。开得上关。再商治法。",
					"type":"paragraph"
				},
				{
					"detail":"紫金丹产后三年。经水不转。胃痛。得食必呕。汗出形寒。腰左动气闪烁。大便七八日始通。脉细弦右涩。舌白稍渴。脘中响动。下行痛缓。病属厥阴。顺承阳明。胃土久伤。肝木愈横。法当辛酸。两和厥阴体用。仍参通补阳明之阳。俾浊少上僭。痛有缓期。",
					"type":"paragraph"
				},
				{
					"detail":"人参开口吴萸生白芍良姜熟半夏云茯苓天癸当绝仍来。昔壮年已有头晕。七年前秋起。胃痛若嘈。今春悲哀。先麻木头眩。痛发下部。膝胫冷三日。病属肝厥胃痛。述痛引背胁。是久病络脉空隙。",
					"type":"paragraph"
				},
				{
					"detail":"厥阳热气。因情志郁勃拂逆。气攻乘络。内风旋动。袭阳明。致呕逆不能进食。",
					"type":"paragraph"
				},
				{
					"detail":"九孔石决明清阿胶生地枸杞子茯苓桑寄生川石斛痛在胁肋游走不一。渐至痰多。手足少力。初病两年。寝食如常。今年入夏病甚。此非脏腑之病。乃由经脉。继及络脉。大凡经主气络主血。久病血瘀。瘀从便下。诸家不分经络。但忽寒忽热。宜乎无效。试服新绛一方。小效。乃络方耳。议通少阳阳明之络。通则不痛矣。",
					"type":"paragraph"
				},
				{
					"detail":"归须炒桃仁泽兰叶柏子仁香附汁丹皮穿山甲乳香没药诊脉动而虚。左部小弱。左胁疼痛。痛势上引。得食稍安。此皆操持太甚。损及营络。五志之阳动扰不息。咽干舌燥。心悸久痛。津液致伤也。症固属虚。但参术归诸方。未能治及络病。内经肝病不越三法。辛散以理肝。酸泄以润肝。甘缓以益肝。宜辛甘润温之补。盖肝为刚脏。必柔以济之。自臻效验耳。",
					"type":"paragraph"
				},
				{
					"detail":"炒桃仁柏子仁新绛归尾橘红琥珀古人治胁痛。法有五。或犯寒血滞。或血虚络痛。或血着不通。或肝火抑郁。",
					"type":"paragraph"
				},
				{
					"detail":"或暴怒气逆。皆可致痛。今是症脉细。弦数不舒。此由肝火抑郁。火郁者络自燥。",
					"type":"paragraph"
				},
				{
					"detail":"治法必当清润通络。",
					"type":"paragraph"
				},
				{
					"detail":"土栝蒌炒香桃仁归身新绛炒白芍炙甘草询左胁下每日必有小痛超时。其痛势布散胸臆背部。从来不延及于腹中下焦。是腑络为病。凡久病从血治为多。今既偏患于上。仍气分之阻。而致水饮瘀浊之凝。此非守中补剂明甚。但攻法必用丸以缓之。非比骤攻暴邪之治。",
					"type":"paragraph"
				},
				{
					"detail":"当用稳法。议以阳明少阳方法。俾枢机开阖舒展。谅必有稗益矣。",
					"type":"paragraph"
				},
				{
					"detail":"生钩藤生香附风化硝炒半夏茯苓生白蒺藜竹沥姜汁泛丸诊脉右弦。左小弱涩。病起积劳伤阳。操持索思。五志皆逆。而肝为将军之官。谋虑出焉。故先胁痛。晡暮阳不用事。其病渐剧。是内伤症。乃本气不足。日饵辛燥。气泄血耗。六味滋柔腻药。原非止痛之方。不过矫前药之谬而已。内经肝病三法。治虚亦主甘缓。盖病既久。必及阳明胃络。渐归及右。肝胃同病。人卧魂藏于肝。梦寐纷纭。伤及无形矣。议用甘药。少佐摄镇。",
					"type":"paragraph"
				},
				{
					"detail":"人参枣仁茯神炙草柏子仁当归龙骨金箔桂圆肉煮浓汁捣丸小便自利。大便黑色。当脐腹痛。十五年渐发日甚。脉来沉而结涩。此郁勃伤及肝脾之络。致血败瘀留。劳役动怒。宿乃发。目今冬深闭藏。忌用攻下。议以辛通润血。所谓通则不痛矣。",
					"type":"paragraph"
				},
				{
					"detail":"桃仁桂枝木穿山甲老薤白阿魏丸腹痛三年。时发时止。面色明亮。是饮邪亦酒湿酿成。因怒左胁有形痛绕腹中。及胸背诸俞。乃络空饮气逆攻入络。食辛热痛止复痛。盖怒则郁折肝用。",
					"type":"paragraph"
				},
				{
					"detail":"惟气辛辣可解。论药必首推气味。",
					"type":"paragraph"
				},
				{
					"detail":"粗桂枝木天南星生左牡蛎真橘核川楝子肉李根东行皮脉小涩。久因悒郁。脘痛引及背胁。病入血络。经年延绵。更兼茹素数载。阳明虚馁。肩臂不举。仓猝难于奏效。是缓调为宜。议通血络润补。勿投燥热劫液。",
					"type":"paragraph"
				},
				{
					"detail":"归须柏子仁桂枝木桃仁生鹿角片姜黄",
					"type":"paragraph"
				}
			]
		},
		{
			"type":"section",
			"title":"头风",
			"content":[
				{
					"detail":"右偏头痛。鼻窍流涕。仍不通爽。咽喉疳腐。寤醒肢冷汗出。外邪头风。已留数月。其邪混处。精华气血。咸为蒙闭。岂是发散风寒可解。头巅药饵。务宜清扬。",
					"type":"paragraph"
				},
				{
					"detail":"当剌风池风府。投药仍以通法。莫非气血周行。焉望却除宿病。",
					"type":"paragraph"
				},
				{
					"detail":"西瓜衣鲜芦根苡仁通草蜡矾丸头形象天。义不受浊。今久痛有高突之状。似属客邪蒙闭清华气血。然常饵桂附河车。亦未见其害。思身半以上属阳。而元首更为阳中之阳。大凡阳气先虚。清邪上入。气血瘀痹。其痛流连不息。法当宣通清阳。勿事表散。以艾KT烙按法灸治。是一理也。",
					"type":"paragraph"
				},
				{
					"detail":"熟半夏北细辛炮川乌炙全蝎姜汁阳气为邪所阻。清空机窍不宣。考周礼采毒药以攻病。藉虫蚁血中搜逐。",
					"type":"paragraph"
				},
				{
					"detail":"以攻通邪结。乃古法而医人忽略者。今痛滋脑后。心下呕逆。厥阴见症。久病延虚。攻邪须兼养正。",
					"type":"paragraph"
				},
				{
					"detail":"川芎当归半夏姜汁炙全蝎蜂房",
					"type":"paragraph"
				}
			]
		},
		{
			"type":"section",
			"title":"温热",
			"content":[
				{
					"detail":"风温从上而入。风属阳。温化热。上焦进肺。肺气不得舒转。周行气阻。致身痛脘闷不饥。宜微苦以清降。微辛以宣通。医谓六经。辄受羌防。泄阳气。劫胃汁。",
					"type":"paragraph"
				},
				{
					"detail":"温邪忌汗。何遽忘之。",
					"type":"paragraph"
				},
				{
					"detail":"杏仁香豉郁金山栀栝蒌皮蜜炒橘红劳倦嗔怒。是七情内伤。而温邪感触。气从口鼻直自膜原中道。盖伤寒阳症。邪自太阳次第传及。至于春温夏热。则鼻受气。肺受病。口入之气。竟由脘中。",
					"type":"paragraph"
				},
				{
					"detail":"所以原有手经见症。不比伤寒足六经之病也。其原不同。治法亦异。仲景论温邪不可发汗。汗则劫津伤阴。身必灼热。一逆尚引日。再逆促命期。又云。鼻息鼾。",
					"type":"paragraph"
				},
				{
					"detail":"语言难出。剧则惊痫螈。无非重劫津液所致。今病发热。原不是太阳客邪见症。所投羌防。辛温表汗。此误即为逆矣。上窍不纳。下窍不便。亦属常事。必以攻下希图泄热。殊不知强汗劫津而伤阳。妄下劫液更亡阴。顷诊脉。两手如搐而战。舌干燥而无苔。前板齿干。目欲瞑。口欲开。周身灯照而淡晦。斑纹隐隐约约。",
					"type":"paragraph"
				},
				{
					"detail":"几日来时有呃逆。因胃乏谷气而中空。肝阳冲突。上冒肆虐耳。为今返正。先与糜粥。使胃中得濡。厥阳不致上冒。而神昏之累可已。进药之理。甘温可以生津除热。即斑疹亦不足虑。观仲景论中。邪少虚多。阴液阳津并涸者。复脉汤主之。谨仿此义。",
					"type":"paragraph"
				},
				{
					"detail":"炙甘草人参生地白芍阿胶麦冬温邪有升无降。经腑气机交逆。营卫失其常度。为寒热。津液日耗。渴饮不饥。阳气独行。则头痛面赤。是皆冬春骤暖。天地失藏。人身应之。患此者最多。考古人治温病忌表。误投即为劫津。逆传心包。最怕神昏谵语妄狂。治病以辛甘凉润为主。盖伤寒入足经。温邪入手经也。上润则肺降。不致郁。胃热下移。知饥渴解矣。",
					"type":"paragraph"
				},
				{
					"detail":"嫩竹叶桑叶杏仁蔗汁麦冬生甘草石膏久患虚损。原寝食安舒自服阴柔腻补。不但减食不寐。脘中常闷。渴欲饮凉。此口鼻吸入温邪。先干于肺。误补则邪愈炽。气机阻塞。弱质不敢开泄。援引清扬肃上。兼以威喜丸。淡以和气。上焦得行。可用养胃法。",
					"type":"paragraph"
				},
				{
					"detail":"白沙参苡仁天花粉桑叶郁金威喜丸积劳伤阳卫疏。温邪上受。内入乎肺。肺主周身之气。气窒不化。外寒似战栗。其温邪内郁必从热化。今气短胸满。病邪在上。大便泻出稀水。肺与大肠表里相应。亦由热迫下泄耳。用辛凉轻剂为稳。",
					"type":"paragraph"
				},
				{
					"detail":"杏仁枯梗香豉橘红枳壳薄荷连翘茯苓温邪中自口鼻。始而入肺为咳喘。继传膻中则呛血。乃心营肺卫受邪。然邪在上焦。壅遏阻气。必聚为热。痰臭呛渴。是欲内闭。惜不以河间三焦立法。或谓伤寒主六经。或谓肺痈。或泄气血。致热无出路。胸突腹大。危期至速矣。即有对症药饵。气涌沸腾。势必涌吐无余。焉望有济。夫温热秽浊。填塞内窍。神识昏迷胀闷欲绝者。须以芳香宣窍。佐牛黄金箔。深入脏络。以收锢闭之邪。今危笃若此百中图一而已。",
					"type":"paragraph"
				},
				{
					"detail":"紫雪丹仲景云。阴气先伤。阳气独发。不寒瘅热。令人消烁肌肉。条例下不注方。但曰。以饮食消息之。后贤谓甘寒生津。解烦热。是矣。今脉数。舌紫渴饮。气分热邪未去。渐次转入血分。斯甘寒清气药中。必佐存阴。为法中之法。",
					"type":"paragraph"
				},
				{
					"detail":"生地石膏生甘草知母粳米竹叶心白芍温邪逆传膻中。热痰蔽阻空窍。所进寒凉消导。徒攻肠胃。毫无一效。痰乃热熏津液所化。膻中乃空灵之所。是用药之最难。至宝丹。芳香通其神明之窍以驱热痰之结。极是。但稚年受温邪。最易亏阴津耗。必兼滋清。以理久伏温邪为正。",
					"type":"paragraph"
				},
				{
					"detail":"犀角鲜生地元参连翘心丹皮石菖蒲至宝丹腹满已久。非是暴症。近日面颔肿胀。牙关紧闭。先有寒热。随现是象。诊脉右搏数。左小。乃温邪触自口鼻。上焦先受。气血与热胶固。致清窍不利。倏有痹塞之变。理当先治新邪。况头面咽喉结邪。必辛凉轻剂以宣通。若药味重浊。徒攻肠胃矣。仿东垣普济消毒意。",
					"type":"paragraph"
				},
				{
					"detail":"连翘牛蒡子马勃射干滑石夏枯草金银花露金汁脉左数。右缓弱。阳根未固。阴液渐涸。舌赤微渴。喘促自利。溲数。晡刻自热。",
					"type":"paragraph"
				},
				{
					"detail":"神烦呓语。夫温邪久伏少阴。古人立法。全以育阴祛热。但今见症。阴分固有伏邪。真阳亦不肯收纳。拟仿刘河间浊药轻投。不为上焦热阻。下焦根蒂自立。冀其烦躁热蒸渐缓。",
					"type":"paragraph"
				},
				{
					"detail":"熟地炭茯苓淡苁蓉远志炭川石斛五味子丰腴体质。适值过劳。阳气受伤。呕吐食物。无头痛身热。已非外感风寒。而间日烦躁。渴饮。唇焦。舌黑。是内伏热气。由募原以流布三焦。亦如疟邪分争营卫者然。然有年积劳既久。伏邪客病本轻。脉小缓。按之不无鼓击。可为征验。且二便颇通。略能纳谷。焉有停滞积聚。仲景于瘅热无寒之条。不出药方。但曰。以饮食消息。后贤参圣意。甘寒以养胃阴。其热自解。要知表散之辛温。消滞之苦温。以及苦寒沉降。多犯圣训戒律矣。",
					"type":"paragraph"
				},
				{
					"detail":"鲜生地甜杏仁麦冬花粉竹叶心青蔗汁连翘夏季温热上受。首先入肺。河间主三焦。极是。今世医者。初用非发散。即消食。散则耗气。消则劫胃。究竟热蕴未除。而胃汁与肺气皆索。故不饥不食不便。",
					"type":"paragraph"
				},
				{
					"detail":"上脘似格似阻。酸浊之气。皆是热化。病延多日。苦寒难以骤进。先拟开提上焦气分。",
					"type":"paragraph"
				},
				{
					"detail":"苏子杏仁土栝蒌皮枇杷叶黄芩降香",
					"type":"paragraph"
				}
			]
		},
		{
			"type":"section",
			"title":"疫毒疹",
			"content":[
				{
					"detail":"朱某疫疠秽邪。从口鼻吸受。分布三焦。弥漫神识。不是风寒客邪。亦非停滞里症。故发散消导。即犯劫津之戒。与伤寒六经。大不相同。今喉痛丹疹。舌如朱。神躁暮昏。上受秽邪。逆走膻中。当清血络以防结闭。然必大用解毒。以驱其秽。必九日外不致昏愦。冀其邪去正复。",
					"type":"paragraph"
				},
				{
					"detail":"犀角连翘生地玄参菖薄郁金银花金汁暴寒骤加。伏热更炽。邪郁则气血壅遏。痧疹不肯外达。痰气交阻。神迷喘促。渐入心胞络中。有内闭外脱之忧。热注下迫。自利粘腻不爽。法当开其结闭。",
					"type":"paragraph"
				},
				{
					"detail":"消毒解其膻中之壅。必得神清。方保无变。",
					"type":"paragraph"
				},
				{
					"detail":"连翘心飞滑石石菖蒲炒金银花射干通草煎化牛黄丸舌边赤。昏谵。早轻夜重。斑疹隐现。是温湿已入血络。夫心主血。邪干膻中。",
					"type":"paragraph"
				},
				{
					"detail":"渐至结闭为昏痉之危。苦味沉寒。竟入中焦。消导辛温。徒劫胃汁。皆温邪大禁。",
					"type":"paragraph"
				},
				{
					"detail":"议清疏血分。轻剂以透斑。更参入芳香。逐秽以开内窍。近代喻嘉言申明。戒律宜遵也。",
					"type":"paragraph"
				},
				{
					"detail":"犀角玄参连翘银花石菖蒲金汁牛黄丸发瘰热肿。独现正面。每遇九十月大发。五六月渐愈。七八年如是。因思夏令阳气宣越。营卫流行无间。秋令气凛外薄。气血凝滞。此湿热漫无发泄。乃少阳木火之郁。及阳明蕴蒸之湿。故上焦尤甚耳。法以辛凉。佐以苦寒。俾阳分郁热得疏。庶几发作势缓。",
					"type":"paragraph"
				},
				{
					"detail":"夏枯草鲜菊叶苦丁茶鲜荷叶边羚羊角黑桅皮郁金苡仁",
					"type":"paragraph"
				}
			]
		},
		{
			"type":"section",
			"title":"暑",
			"content":[
				{
					"detail":"暑热必挟湿。吸气而受。先伤于上。故仲景伤寒。先分六经。河间温热须究三焦。大凡暑热伤气。湿着阻气。肺主一身周行之气。位高为手太阴经。据述病样。面赤足冷。上脘痞塞。其为上焦受病显着。缘平素善饮。胃中湿热久伏。辛温燥裂。不但肺病不合。而胃中湿热。得燥热锢闭。下利稀水。即协热下利。故黄连苦寒。每进必利甚者。苦寒以胜其辛热。药味尚留于胃底也。然与初受之肺邪无当。此石膏辛寒。辛先入肺。知母为味清凉。为胃之母气。然不明肺邪。徒曰生津。焉是至理。昔孙真人未诊先问。最不误事。再据主家说及病起两旬。从无汗泄。经云。暑当汗出勿止。气分窒塞。日久热侵入血中。咯痰带血。舌红赤不甚渴饮。上焦不解。漫延中下。此皆急清三焦。是第一章旨。故热病之瘀热留络。而为遗毒。注腑肠而为洞利。便为束手无策。再论。湿乃重浊之邪。热为熏蒸之气。热处湿中。蒸淫之气。上迫清窍。耳为失聪。不与少阳耳聋同例。青蒿减柴胡一等。",
					"type":"paragraph"
				},
				{
					"detail":"亦是少阳本药。且大病如大敌。选药如选将。苟非慎重。鲜克有济。议三焦厘清。治从河间法。",
					"type":"paragraph"
				},
				{
					"detail":"飞滑石生石膏寒水石大杏仁炒黄竹茹川通草莹白金汁金银花露又诊脉后。腹胸肌腠。登现瘾疹。气分湿热。原有暗泄之机。早间所谈余邪遗热。必兼解毒者为此。下午进药后。诊脉较大于早晨。神识亦如前。但舌赤。中心甚干燥。身体扪之。热甚于早间。此阴分亦被热气蒸伤。瘦人虑其液涸。然痰咯不清。养阴药无往而非腻滞。议得早进清膈一剂。而三焦热秽之蓄。当用紫雪丹二三匙。藉其芳香。宣窍逐秽。斯涸热可解。浊痰不粘。继此调理之方。清营分。",
					"type":"paragraph"
				},
				{
					"detail":"滋胃汁。始可瞻顾。其宿垢欲去。犹在旬日之外。古人谓下不嫌迟。非臆说也。",
					"type":"paragraph"
				},
				{
					"detail":"知母竹叶心连翘心炒川贝犀角元参金汁银花露紫雪丹又经月时邪。脉形小数。小为病退。数为余热。故皮腠麸脱。气血有流行之义。",
					"type":"paragraph"
				},
				{
					"detail":"思食欲餐。胃中有醒豁之机。皆佳兆也。第舌赤而中心黄苔。热蒸既久。胃津与阴液俱伤。致咽物咽中若阻。溺溲尖管犹痛。咯痰浓浓。宿垢未下。若急遽攻夺。",
					"type":"paragraph"
				},
				{
					"detail":"恐真阴再涸矣。此存阴为主。而清腑兼之。故乳进食物。便是助热。惟清淡之味。",
					"type":"paragraph"
				},
				{
					"detail":"与病不悖。自来热病。最怕食后劳复。举世共闻。非臆说也。",
					"type":"paragraph"
				},
				{
					"detail":"细生地元参心知母炒川贝麦冬地骨皮银花露竹沥暑必挟湿。二者皆伤气分。从鼻吸而受。必先犯肺。乃上焦病。治法以辛凉微苦。气分上焦廓清则愈。惜乎专以陶书六经看病。仍是与风寒先表后里之药。致邪之在上漫延。结锢四十余日不解。非初受六经。不须再辨其谬。经云。病自上受者。治其上。援引经义以论治病。非邪僻也。宗河间法。",
					"type":"paragraph"
				},
				{
					"detail":"杏仁栝蒌皮半夏姜汁白蔻仁石膏知母竹沥又脉神颇安。昨午发疹。先有寒战。盖此病起于湿热。当此无汗。肌腠气窒至肤间。皮脱如麸。犹未能全泄其邪。风疹再发。乃湿因战栗为解。一月以来病魔。",
					"type":"paragraph"
				},
				{
					"detail":"而肌无膏泽。瘦削枯槁。古谓瘦人之病。虑涸其阴。阴液不充。补之以味。然腥膻浊味。徒助上焦热痰。无益培阴养液。况宿滞未去。肠胃气尚窒钝。必淡薄调理。",
					"type":"paragraph"
				},
				{
					"detail":"上气清爽。痰热不至复聚。从来三时热病。怕反复于病后之覆。当此九仞。幸加意留神为上。",
					"type":"paragraph"
				},
				{
					"detail":"元参心细生地银花知母生甘草川贝丹皮橘红竹沥病几一月。犹然耳聋。神识不慧。嗽甚痰粘。呼吸喉间有音。此非伤寒暴感。",
					"type":"paragraph"
				},
				{
					"detail":"皆夏秋间暑湿热气内郁。新凉引动内伏之邪。当以轻剂清解三焦。奈何医者。",
					"type":"paragraph"
				},
				{
					"detail":"不晓伏气为病。但以发散消食寒凉清火为事。致胃汁消亡。真阴尽灼。舌边赤。",
					"type":"paragraph"
				},
				{
					"detail":"齿板燥裂。乃邪留营中。有内闭螈厥逆之变。况右脉小数。左脉涩弱。热固在里。当此阴伤日下。久之再犯亡阴之戒。从来头面。皆是清窍。既为邪蒙。精华气血不肯流行。诸窍失司聪明矣。此轻清清解。断断然也。议清上焦气血之壅为先。不投重剂苦寒。正仿古人肥人之病。虑虚其阳耳。",
					"type":"paragraph"
				},
				{
					"detail":"连翘心元参犀角郁金橘红黑栀皮川贝鲜菖蒲根竹沥又脉右缓大。左弱。面垢色已减。痰嗽不爽。良由胃中津液。为辛散温燥所伤。",
					"type":"paragraph"
				},
				{
					"detail":"心营肺卫。悉受热焰蒸迫。致神呆喘急耳聋。清阳阻痹。九窍不利。首方宣解气血继方芳香通窍。无形令其转旋。三焦自有专司。岂与俗医但晓邪滞攻击而已。今已获效。当与清养胃阴肺气。体素丰浓。阳弱不耐沉寒。然深秋冬交天气降。则上焦先受。试观霜露下垂。草木皆改异色。人在气交。法乎天地。兼参体质施治。",
					"type":"paragraph"
				},
				{
					"detail":"枇杷叶炒黄川贝橘红郁金茯苓苡仁三疟之邪在阴。未经向愈。春季洞利不食。想春雨外湿。水谷内聚亦湿。即湿多成五泄之谓。痍疮仅泄经隧湿邪。而里之湿邪未驱。长夏吸受暑邪。上蒙清空诸窍。咳嗽耳聋。的系新邪。非得与宿病同日而语。",
					"type":"paragraph"
				},
				{
					"detail":"连翘飞滑石嫩竹叶荷叶边汁桑叶杏仁象贝黑山栀奔走气乱。复饮烧酒。酒气辛热。有升无降。肺气郁。上下不通。舌白消渴。",
					"type":"paragraph"
				},
				{
					"detail":"气结自胸及腹。自利不爽。周身肤腠皆痛。汗大出不解。无非暑湿热气。始由肺受。漫布三焦。群医消导苦药。但攻肠胃。在上痞结仍然。议淡渗佐以微辛。",
					"type":"paragraph"
				},
				{
					"detail":"合乎轩岐上病治上之方。",
					"type":"paragraph"
				},
				{
					"detail":"西瓜翠衣川白通草大豆黄卷马兜铃射干苡仁三伏中阴气不生。阳气不潜。其头胀身痛。是暑邪初受。暑湿热必先伤气分。故舌白。口渴。身痛。早晨清爽。午后烦蒸。状如温疟。沐浴绕动血络。宿病得时邪而来。仲景云。先治新病。后理宿病。是亦阴气先伤。阳气独发也。",
					"type":"paragraph"
				},
				{
					"detail":"鲜生地石膏知母元参连翘竹叶心荷叶汁初病伏暑。伤于气分。微热渴饮。邪犯肺也。失治邪张。逆走膻中。遂舌绛缩。",
					"type":"paragraph"
				},
				{
					"detail":"小便忽闭。鼻煤裂血。口疮耳聋。神呆。由气分之邪热。漫延于血分矣。夫肺主卫。",
					"type":"paragraph"
				},
				{
					"detail":"心主营。营卫二气。昼夜行于经络之间。与邪相遇。或凉或热。今则入于络。津液被劫。必渐昏寐。所谓内闭外脱。",
					"type":"paragraph"
				},
				{
					"detail":"鲜生地连翘元参犀角石菖薄金银花右脉空大。左脉小芤。寒热麻痹。腰痛冷汗。平素积劳内虚。秋暑客邪遂干脏阴。致神迷心热。烦躁。刮痧似乎略爽。病不肯解。此非经络间病。颇虑热深劫阴。而为痉厥。张司农集诸贤论暑病。谓入肝则麻痹。入肾为消渴。此其明征。议清阴分之邪。仍以养正补之。",
					"type":"paragraph"
				},
				{
					"detail":"阿胶小生地麦冬人参小川连乌梅肉暑由上受。先入肺络。日期渐多。气分热邪。逆传入营。遂逼心胞络中。神昏欲躁。舌短缩。手足牵引。乃暑热深陷。谓之发痉。热闭在里。肢体反不发热热邪内闭则外脱。岂非至意。考古人方法。清络热必兼芳香。开里窍以清神识。若重药攻邪。直走肠胃。与胞络结闭。无干涉也。",
					"type":"paragraph"
				},
				{
					"detail":"犀角鲜生地连翘鲜菖蒲银花化至宝丹四丸病已十余日。身尚躁热。舌苔粘腻。神呆目定。脉刚而数。烦躁呓语。此暑湿久伏。与时气之秽邪凝合。酿成胶腻之痰。闭塞清明之府。神情迷昧。胃家浊液蒸遏不宣。药食甘味。必蛔厥上冒。然内经有湿位之下。燥气乘之。是以从之。湿转为燥。若无湿痰之潮气上蒸。舌苔早已燥剌矣。今先滋液。以清烈焰之燔。",
					"type":"paragraph"
				},
				{
					"detail":"鲜生地麦冬乌梅蔗浆银花露羚羊角蚌水又面垢舌白。渴饮。气短如喘。自利。是秽浊气入口鼻。与水谷之气互相混扰。",
					"type":"paragraph"
				},
				{
					"detail":"湿气阻塞。氤氲内蒸。三焦皆受。胸背肢节。有晦黯斑纹。秽与气血胶固。心络为邪熏灼。神昏呓语。手经蔓延疫邪。不与伤寒同例。法当芳香辟邪。参以解毒。必不为湿秽蒙闭。可免痉厥之害。",
					"type":"paragraph"
				},
				{
					"detail":"石菖蒲汁白蔻仁犀尖小青皮连翘心金银花六一散金汁至宝丹又邪陷复利。伤及厥阴。症见气上撞心。饥不能食。干呕腹痛。全是肝病见端。",
					"type":"paragraph"
				},
				{
					"detail":"肝为至阴之藏。相火内寄。仲圣治法。不用纯刚之剂。以肝为刚藏也。今正交土旺之时。木火为仇。五日内未为稳当。宜慎之。",
					"type":"paragraph"
				},
				{
					"detail":"人参淡吴萸当归白芍秦皮炒乌梅今年七月。秋暑未除。初病头痛身热。是暑由上窍。伤及清阳。医药当辛凉取气。同气相求。中上之轻邪自散。无如辛温苦寒清滋之类。杂然并投水谷内蒸。氤氲不解。见症仍在身半以上。躯壳之间。非关脏腑大病。第能蔬食十日。可解上焦之郁。",
					"type":"paragraph"
				},
				{
					"detail":"川芎薄荷荆芥炭炒白芷蔓荆子菊花蒂绿茶煎汤代水中气索虚。贪寒饮冷。遏伏暑湿之火。蕴于膻中。劫津耗液。尽从燥化。肺气不能下输。肠胃燥满不行。下之。遂逼血下行。血既下夺。亦云竭矣。阴不配阳。汗不外泄。即为上厥。上厥下竭。肺经独受燥累。急进清燥救肺汤。以回阴液。",
					"type":"paragraph"
				},
				{
					"detail":"枇杷叶人参麦冬桑叶阿胶杏仁生石膏竹叶",
					"type":"paragraph"
				}
			]
		},
		{
			"type":"section",
			"title":"湿",
			"content":[
				{
					"detail":"病起旬日。犹然头胀。渐至耳聋。正如内经病能篇所云。因于湿首如裹。此呃忒鼻衄。皆邪混气之象。况舌色带白。咽喉欲闭。邪阻上窍。空虚之所。谅非苦寒直入胃中可以治病。病名湿温。不能自解。即有昏痉之变。医莫泛称时气而已。",
					"type":"paragraph"
				},
				{
					"detail":"连翘牛蒡子银花马勃射干金汁仲景云。小便不利者。为无血也。小便利者。血症谛也。此症是暑湿气蒸。三焦弥漫。以致神昏。乃诸窍阻塞之兆。至小腹硬满。大便不下。全是湿郁气结。彼世医犹然以滋味呆钝滞药。与气分结邪相反极矣。议用甘露饮法。",
					"type":"paragraph"
				},
				{
					"detail":"猪苓浙茯苓寒水石晚蚕砂皂荚子厥阴为病。必错杂不一。疟痢之后。肝脏必虚。发症。左胁有痞。腹中块儡外坚。胁下每常汨汨有声。恶虚就实。常有寒热。胃中不知饥。而又杂吞酸。脉长而数。显然厥阴阳明。湿热下渗。前阴阳缩。而为湿热症也。议用升发阳明胃气。",
					"type":"paragraph"
				},
				{
					"detail":"渗泄厥阴湿热。其症自愈。",
					"type":"paragraph"
				},
				{
					"detail":"苍术半夏茯苓橘红通草当归柏子仁沙蒺藜川楝子茴香温疟初愈。骤进浊腻食物。湿聚热蒸。蕴于经络。寒战热炽。骨骱烦疼。舌起灰滞之色。面目痿黄色。显然湿热为痹。仲景谓湿家忌投发汗者。恐阳伤变病。",
					"type":"paragraph"
				},
				{
					"detail":"盖湿邪重着。汗之不却。是苦味辛通为安耳。",
					"type":"paragraph"
				},
				{
					"detail":"防己杏仁滑石醋炒半夏连翘山栀苡仁野赤豆皮湿温长夏最多。湿热郁蒸之气。由口鼻而入。上焦先病。渐布中下。河间所谓三焦病也。治与风寒食积迥异。仲景云。湿家不可发汗。汗之则痉。湿本阴邪。",
					"type":"paragraph"
				},
				{
					"detail":"其中人也则伤阳。汗则阳易泄越。而邪留不解。湿蒸热郁。发现为黄。熏蒸气隧之间。正如罨曲之比。斯时病全在气分。连翘赤小豆汤。可以奏效。今经一月。邪弥三焦。自耳前后。左肿及右。痈疡大发。夫痈者壅也。不惟气滞。血亦阻塞。蒸而为脓。谷食不思。陡然肉消殆尽。胃气索然矣。商治之法。补则助壅。清则垂脱。前辈成法。一无可遵。因思湿热秽浊。结于头面清窍。议轻可去实之法。选芳香气味。使胃无所苦。或者壅遏得宣。少进浆粥。便是进步。经云。从上病者。治其上。灵枢云。上焦如雾。非轻扬芳香之气。何以开之。",
					"type":"paragraph"
				},
				{
					"detail":"青菊叶荷叶边金银花象贝母绿豆皮马兜铃连翘射干金汁脉弦缓。面目肌肤皆黄。舌白滑腻。胸脘膈间胀闭。病名湿温。由濒海潮湿气入口鼻。至募原分布三焦。此为外因。仍食水谷腥物。与外入秽浊之邪。两相交混。湿甚热郁。三焦隧道。气血不通。遂变黄色。发汗不愈者。湿家本有汗也。清热消导不愈者。热从湿中而起。湿不去。则热不除也。夫湿邪无形质。攻滞乃有形治法。其不效宜矣。昔河间治湿热。必取乎苦辛气寒。盖苦降以逐湿辛香以祛秽。寒取乎气。藉气行。不闭塞于内也。当世医者混以伤寒表里为治。殊不知秽湿气入口鼻。游行三焦。不与伤寒同治。",
					"type":"paragraph"
				},
				{
					"detail":"绵茵白豆蔻浓朴川通草广皮白茯苓皮半夏曲块滑石雨湿地蒸潮秽经旬。人在气交之中。口鼻吸受。从上内侵。头胀脘闷。肉刺骨痛。盖肺位最高。其气主周身贯串。既被湿阻。气不运通。湿甚生热。汗出热缓。",
					"type":"paragraph"
				},
				{
					"detail":"少间再热。凡风寒得汗解。湿邪不从汗解耳。仲景云。湿家不可发汗。汗之则痉。",
					"type":"paragraph"
				},
				{
					"detail":"谓湿本阴晦之邪。其伤必先及阳。故汗下清降消导。与湿邪不相干涉也。湿也。",
					"type":"paragraph"
				},
				{
					"detail":"热也。皆气也。能蒙蔽周身之气。原无有形质可攻。由上不为清理。漫延中下二焦。非比伤寒六经。自表传里相同。河间畅发此义。专以三焦宣通为法。明张司农亦以苦辛寒主治。总以气分流利为主。气通则湿解矣。今两旬不愈。入暮昏厥。厥者逆乱之称。以邪深入至阴之中。热蒸上冒。致神明为邪所蒙蔽矣。初湿邪下注。而大便为溏。今则气窒结闭。而大便不通。古称热深厥深。又云。厥少热多则病退。厥多热少则病进。凡厥多隶厥阴也。",
					"type":"paragraph"
				},
				{
					"detail":"绿豆野赤豆马料豆地浆珍珠冰片又暑湿客气由上受以行中道。未按经法。致三焦痞塞。逆乱为厥。厥属邪深在阴。故取地浆重阴清热。珠潜水底咸寒。少佐冰片辛热。能开热痹。直走至阴。",
					"type":"paragraph"
				},
				{
					"detail":"以冀厥止。究竟暑湿热气乃无质之邪。弥漫胸臆。如烟雾缭绕。诸宗气营气无以展舒。焉有知味知饥。彼攻消峻克。能涤有形之邪滞。非湿结气分之治也。昔轩岐云。病从上者治其上。且上焦如雾。藉轻扬可以去实。半月不更衣。断勿攻下。皆气窒使然。",
					"type":"paragraph"
				},
				{
					"detail":"川贝米仁兜铃白蔻连翘射干通草中年冲气。痰升喘急。随发随止。从肝肾本病治。固是地黄饮子。用意在浊药轻投。勿以味浓凝滞痰气。但以质能引导至下。变饮为丸。纯是浊药柔温。若归脾汤。甘温守中。养脾之营。更与痰饮冲逆相背。自七月间反复。必有暑湿客气。从呼吸而受。据述肌肤间发丹疹。浮肿甚速。腠膜映红。若但内症。未必有此。",
					"type":"paragraph"
				},
				{
					"detail":"思夏秋口鼻受气。上焦先伤。与肝肾本病两途。上焦失解。理必漫延中下。而三焦皆为病薮矣。此胀在乎脉络。不在腑肠。水谷无碍者缘此。况久病大虚。温补不受。必当推其至理。伏邪引动宿病。仲景论必先理其邪。且口渴便实。岂温热相宜。自言怀抱郁结。相火内寄肝胆。如茎肿囊纵。湿壅水渍。勉以三焦气分宣通方。仿古二虚一实。偏治其实。开其一面也。",
					"type":"paragraph"
				},
				{
					"detail":"飞滑石杏仁茯苓皮浓朴猪苓通草白蔻仁望色。萎瘁晦黯。闻声。呼吸不利。语音若在瓮中。诊脉右缓左急。问初病忽热忽温。头中如裹。腰痛欲拊扪。神识呆钝。昏昏欲寐。肢节螈痉。咳痰映红。溺溲短缩。便溏带血。不饥不渴。环口微肿。唇干不红。舌白糜腐。此水谷酒腥湿热相并郁蒸。阻挠清气之游行。致周身气机。皆令痹塞。夫热邪湿邪皆气也。由募原分布三焦营卫。循环升降。清浊失司。邪属无形。先着气分。时师横议表邪宜汗。",
					"type":"paragraph"
				},
				{
					"detail":"里滞宜消。见热投凉。殊不知热由湿郁。气行热走。仲景于痉从湿化忌汗忌下。明示后人勿伤阴阳耳。但无形之邪。久延必致有形。由气入血。一定理也。据色脉症参之。未见或可采用。",
					"type":"paragraph"
				},
				{
					"detail":"羚羊角茵银花连翘通草大腹皮茯苓皮猪苓泽泻至宝丹",
					"type":"paragraph"
				}
			]
		},
		{
			"type":"section",
			"title":"黄胆",
			"content":[
				{
					"detail":"心下痛。年余屡发。痛缓能食。渐渐目黄溺赤。此络脉中凝瘀蕴热。与水谷之气。交蒸所致。若攻之过急。必变胀满。此温燥须忌。议用河间金铃子散。合无择谷芽枳实小柴胡汤法。",
					"type":"paragraph"
				},
				{
					"detail":"金铃子延胡枳实柴胡半夏黄芩黑山栀谷芽述初病似疟。乃夏暑先伏。秋凉继受。因不慎食物。胃脘气滞。生热内蒸。变现黄胆。乃五疸中之谷疸也。溺黄便秘。当宣腑湿热。但不宜下。恐犯太阴变胀。",
					"type":"paragraph"
				},
				{
					"detail":"绵茵茯苓皮白蔻仁枳实皮杏仁桔梗花粉面目悉黄。微见黑滞。烦渴腹满。左脉弦数。右脉空大。此内伤发黄。为厥阴肝木太阴脾土二脏交伤之候也。夫肝为风脏。其性喜伸而恶屈。郁则木不得伸而屈矣。郁极则其气盛而风乃发。风发必挟其势以贼脾。脾为湿土之司。土受克而气不行。则湿胜矣。风性虽善行。遇湿以留之。反壅滞经络而不解。由是湿停阳瘀而烦渴有加。其发黄也必矣。虽曰风湿所致。实由木亢而不宁。土困而不舒。非外来风湿之比。况黑色见于面。则知并伤其肾。以脾病不行。胃中谷气入肾。反将脾中浊气下流。故于黄中见黑滞耳。即其腹满。亦是中气不行。虚热内壅。非结热当下之比。若误下之。则藏气空虚。风从内生矣。若误汗之。则阳气外解。湿愈不能行矣。为商治法。平肝之亢。扶土之虚。兼解郁热以清气道。除湿蒸而和中气。",
					"type":"paragraph"
				},
				{
					"detail":"人参白术白芍黄连山栀归身丹皮茵秦艽柴胡甘草半夏",
					"type":"paragraph"
				}
			]
		},
		{
			"type":"section",
			"title":"疟疾",
			"content":[
				{
					"detail":"疟疾停药。日有向愈之机。胃困则痞闭。不欲食。今虽未加餐。已知甘美。皆醒之渐也。童真无下虚之理。溲溺欲出。尿管必痛。良由胃津肺汁。因苦辛燥热烈气味。劫夺枯槁。肠中无以营运。庸医睹此。必以分利。所谓泉源既竭。当滋其化源。九窍不和。都属胃病。",
					"type":"paragraph"
				},
				{
					"detail":"麦门冬甜水梨皮甜杏仁蔗浆脉数。目黄。舌心干白黄胎。口中粘腻。脘中痞闷。不思纳谷。由于途次暑风客邪内侵。募原营卫不和。致发疟疾。夫暑必兼湿。湿也。热也。皆气也。气与邪博。则清浊交混。升降自阻。古称湿遏必热自生矣。圣帝论病。本乎四气。其论药方推气味。理必苦降辛通。斯热气痞结可开。消导攻滞。香燥泄气。置暑热致病之因于不治。不识何解。",
					"type":"paragraph"
				},
				{
					"detail":"川连黄芩花粉桔梗白蔻仁郁金橘红六一散寒来喜饮热汤。发热后反不渴。间疟已四十日。今虽止。不饥不思食。五味入口皆变。初病舌白干呕。湿邪中于太阴。脾络湿郁气滞。喜热饮。暂通其郁。邪蒸。湿中生热。六腑热灼。津不营运。至大便硬秘。此为气湿痹结。当薄味缓调。今气厘清肃。与脾约似同。但仲景气血兼治。此病却专伤气分。",
					"type":"paragraph"
				},
				{
					"detail":"炒黄半夏生益智仁绵茵广皮浓朴茯苓湿热与水谷交蒸。全在气分。尝称三焦。分消清解。既成间日疟疾。邪正互争。原无大害。初误于混指伤寒六经。再谬于参术守补。致邪弥漫。神昏喘急。妄谵痉搐。皆邪无出路。内闭则外脱。求其协热下利。已不可得。诊脉细涩。按腹膨满。夫脾满属气。燥实在血。今洞利后。而加腹满。诸气皆结。岂须闭塞而然。溃败决裂至此。难望挽救。",
					"type":"paragraph"
				},
				{
					"detail":"细叶菖蒲根汁草果仁茯苓皮紫浓朴绵茵辰砂益元散连翘心金银花牛黄丸脉小涩。病起疟后。食物不和。仍诵读烦劳。遂至左胁连及少腹。常有厥气。",
					"type":"paragraph"
				},
				{
					"detail":"或攻胃脘。或聚腹中。凝着胀。古语云。胀不离乎肝胆。亦犹咳不离乎肺也。盖肝得邪助。木势张扬。中土必然受侮。本气自怯。运纳之权自灭。清阳既少展舒。",
					"type":"paragraph"
				},
				{
					"detail":"浊阴日踞。渐为痞满。上年温养。辛甘久进。未见病去。其治体之法。谅不能却。自述静处病加。烦动小安。其为气血久阻为郁。议用通络法。以病根由疟久。邪留络中耳。",
					"type":"paragraph"
				},
				{
					"detail":"紫降香桃仁小香附淡姜渣神曲鸡肫皮南山楂韭根汁泛丸前议劳伤阳气。当知内损邪陷之理。凡女人天癸既绝之后。其阴经空乏。",
					"type":"paragraph"
				},
				{
					"detail":"岂但营卫造偏之寒热而已。故温脾胃。及露姜治中宫营虚。但畏寒不知热。为牝疟。盖牝为阴。身体重着。亦是阴象。此辛甘理阳。鹿茸自督脉以煦提。非比姜附但走气分之刚暴。驱邪益虚。却在营分。难经曰阳维脉。为病发寒热也。",
					"type":"paragraph"
				},
				{
					"detail":"鹿茸鹿角霜人参当归浔桂茯苓炙草暑伤气分。上焦先受。河间法至精至妙。后医未读其书。焉能治病臻效。邪深则疟来日迟。气结必胸中混闷如痞。无形之热。渐蒸有形之痰。此消导发散。",
					"type":"paragraph"
				},
				{
					"detail":"都是劫津。无能去邪矣。",
					"type":"paragraph"
				},
				{
					"detail":"石膏杏仁半夏浓朴知母竹叶脉沉舌白呃忒。时时烦躁。向系阳虚痰饮。疟发三次即止。此邪窒不能宣越。并非邪去病解。今已变病阴冱。痰浊阻塞于中。致上下气机。不相维续。症势险笃。舍通阳一法。无方可拟。必得中阳流运。疟症复作。庶有愈机。",
					"type":"paragraph"
				},
				{
					"detail":"淡附子生草果仁生白芍茯苓生浓朴姜汁伏暑冒凉。发疟。以羌防苏葱辛温大汗。汗多卫阳大伤。胃津亦被劫干。致渴饮。心烦。无寐。诊脉左弱右促目微黄。嗜酒必中虚谷少。易于聚湿蕴热。勿谓阳伤骤补。仿内经辛散太过。当食甘以缓之。",
					"type":"paragraph"
				},
				{
					"detail":"大麦仁炙草炒麦冬生白芍茯神南枣疟邪田四末以扰中。皆阳明厥阴界域。阳明衰。则厥阴来乘。津液少。斯内风必动。昔贤以疟属气虚。本是湿痰败血。今戌亥频热。行走淋汗。显然液虚阳动风生。脂液不得灌溉肢末。非湿痰气分之恙。",
					"type":"paragraph"
				},
				{
					"detail":"冬桑叶熟首乌黑芝麻柏子仁茯神当归杞子菊花炭蜜丸疟已复疟。溺浊淋痛。稚年脾疟。食物不慎。色黄。腹膨。有滞。脾胃愈衰。东垣云。中气不足。溲便为变。初秋交冬。迭加反复。久则五疳痨瘵。当慎于食物。令脾胃气灵可效。宗脾胃论升降疏补法。",
					"type":"paragraph"
				},
				{
					"detail":"人参茯苓炙草广皮使君子神曲楂肉麦芽泽泻闽产阳气偏泄。今年久热伤元。初疟发散。不能去病。便是再劫胃阳。致邪入厥阴。昏冒大汗。思肝肾同属下焦。厥阳挟内风冒厥。吐涎沫胶痰。阳明胃中。",
					"type":"paragraph"
				},
				{
					"detail":"以寒热戕扰。空虚若谷。风自内生。阅医药不分经辨症。但以称虚道实。宜乎鲜有厥效。但用仲景安胃泄肝一法。",
					"type":"paragraph"
				},
				{
					"detail":"人参川椒乌梅附子干姜桂枝川连生牡蛎生白芍舌白不大渴。寒战后热。神躁欲昏。而心胸饱闷更甚。疟系客邪。先由四肢以扰中宫。痰涎呕逆。显是肺胃体虚。邪聚闭塞不通。故神昏烦躁。郁蒸汗泄。得以暂解。营卫之邪未清。寒热漫延无已。此和补未必中窍。按经设法为宜。",
					"type":"paragraph"
				},
				{
					"detail":"白蔻仁大杏仁焦半夏姜汁黄芩淡竹叶脉微弱而细。鼻准独明。昼日形冷汗泄。不饥少纳。脘腹常痞。泄气自舒。此阳气失护卫。而寒栗汗出。阳失鼓运。而脾胃气钝。前进养营。亦主中宫。想因血药柔。阳不骤苏。初进甚投。接用则力疲矣。询其不喜饮汤。舌颇明润。非邪结客热之比。议用理中汤法。专以脾胃阳气是理。不独治病。兼可转运日前之药昔贤以疟称为脾寒。重培生阳。使中州默运。实治法之要旨。",
					"type":"paragraph"
				},
				{
					"detail":"人参生芍白术附子茯苓干姜疟有十二经。然不离少阳厥阴。此论客邪之伤。若挟怫郁嗔怒。致厥阳肝气横逆。其势必锐。经言肝脉贯膈入胃。上循喉咙。而疟邪亦由四末扰中。故不饥不食。胃受困也。夫治病先分气血。久发频发之恙。必伤及络。络乃聚血之所。",
					"type":"paragraph"
				},
				{
					"detail":"久病必瘀闭。香燥破血。凝滞滋血。皆是症之禁忌也。切宜凛之。",
					"type":"paragraph"
				},
				{
					"detail":"青蒿生鳖甲炒桃仁当归尾郁金橘红茯苓疟后耳窍流脓。是窍闭失聪。留邪与气血。混为扭结。七八年之久。清散不能速效。当忌荤酒浊味。卧时服茶调散一钱。患耳中。以甘遂削尖。插入耳内。衔甘草半寸许。两年前晨泄。食入呕吐。此非有年体质之脾肾虚泻。可以二神四神治也。盖幼冲阳虚。百中仅一耳。今泻泄仍然。寒热咳嗽失血。月事不来。脉得弦数。形色消夺。全是冲年阴不生长。劳怯大着。无见病治病之理。保其胃口。以冀经通。务以情怀开爽为要。勿恃医药却病。",
					"type":"paragraph"
				},
				{
					"detail":"熟地炭炒当归炙甘草炒白芍淡黄芩乌梅肉黑楂肉",
					"type":"paragraph"
				}
			]
		},
		{
			"type":"section",
			"title":"痢",
			"content":[
				{
					"detail":"痢将两月。目微黄。舌白口干唇燥赤。腹满。按之软。竟日小便不通。病者自述肛门窒塞。努挣不已。仅得迸出粘积点滴。若有稀粪。自必倾肠而多。思夏秋间暑湿内着为痢。轩岐称曰滞下。谓滞着气血。不独食滞一因。凡六腑属阳。以通为用。五脏为阴。藏蓄为体。先泻后痢。脾传肾则逆。即土克水意。然必究其何以传克之由。盖伏邪垢滞。从中不清。因而下注矣。迁延日久。正气因虚。仲景论列三阴。至太阴篇中。始挈出腹满字样。脾为柔脏。惟刚药可以宣扬驱浊。但今二肠窒痹。气不流行。理中等法。决难通腑。考内经二虚一实者治其实。开其一面也。然必温其阳。佐以导气逐滞。欲图扭转机关。舍此更无他法。",
					"type":"paragraph"
				},
				{
					"detail":"制附子生浓朴木香制大黄炒黑大茴舌白渴不欲饮。心腹热。每痢必痛。肛坠。痢又不爽。微呕有痰。口味有变。头中空痛。两颊皆赤。此谷气蒸湿。热郁于肠胃。清浊交混。忽加烦躁。难鸣苦况。法当苦寒泄热。辛香流气。渗泄利湿。盖积滞有形。湿与热本无形质耳。",
					"type":"paragraph"
				},
				{
					"detail":"川连黄芩郁金浓朴猪苓槐米秦皮夏秋痢疾。固是湿热伤气。脾胃气滞。后重里急不爽。古方香连丸。取其清里热。必佐理气。谓气行斯湿热积聚。无容留矣。知母生地。滋阴除热。治阴分阳亢之火。与痢门湿热大异。盖滋则呆滞。气钝窒塞。宜乎欲便不出。究竟湿热留邪仍在。附桂热燥。又致肛坠。痛如刀割。理中益气。东垣成法。仅仅升举下焦清阳。未能直透肠中。再用大黄重药。兼知母生地等味。更令伤及下焦。书义谓诸痢久都属肾伤。小腹坠忌冷。显然是下症。议用升阳。亦须下治。",
					"type":"paragraph"
				},
				{
					"detail":"人参茯苓泽泻炙草防风根羌活细辛生姜大枣暑必挟湿。伤在气分。古称滞下。此滞字非停滞饮食。言暑湿内侵。腑中流行阻遏而为滞矣。消导升举温补。暑邪无有出路。胸痞不饥不食。粘腻未已。而肛门沉坠里结。三焦皆受邪蒸。上下浑如两截。延为休息痢疾。缠绵展转。岂旦晚骤愈之病。",
					"type":"paragraph"
				},
				{
					"detail":"淡干姜生姜小川连人参枳实泻痢两月。肢高浮肿。高年自属虚象。但胸脘痞闷。纳谷恶心。每利必先腹痛。是夏秋暑热郁滞于中。虚体挟邪。焉有补涩可去邪扶正之理。恐交节令变症。明是棘手重症矣。",
					"type":"paragraph"
				},
				{
					"detail":"人参茯苓川连淡干姜生白芍枳实脉右数左细数。面垢舌燥。白苔点点。肌肤甲错。左胁动气。伏暑当秋凉而发。初病如疟。当从苦辛寒法。里邪炽烈。变为下痢。胃津液劫。阴液大耗。昔贤于热病受涸。急以救阴为务。苟胃关得苏。渐以冀安。否则犯喻氏所指客邪内陷。",
					"type":"paragraph"
				},
				{
					"detail":"液枯致危之戒矣。",
					"type":"paragraph"
				},
				{
					"detail":"人参生地乌梅炙草麦冬木瓜泻痢起于长夏。医谓时令湿热。胃苓汤芩芍法。固非谬讹。因高年肾阳肝阴先亏。使客气内扰。阻遏中流。乏砥柱坐镇。致狂澜滔天耳。病经两旬不减。重阴无阳。验诸神识甚清。其外邪为少。而内损为多。八脉无权。下无收摄。漏卮不已。理必生阳泄。下焦冷。此皆阴阳二气绝微。治病则夯。治本则宜。非置之不理。",
					"type":"paragraph"
				},
				{
					"detail":"实究天人而已。",
					"type":"paragraph"
				},
				{
					"detail":"人参鹿茸炒黑当归生杜仲生沙苑茯苓初起无寒热。即泻痢呕恶不食。乃噤口痢重病。夫暑邪之伤。由口鼻吸气而入。邪与水谷交混。蒸变湿热。酿为积滞脓血。肠胃气窒。欲解不能通爽。遂致里急后重。香连苦辛。理气导湿清热。初用颇是。皆缘劳碌之人。非膏粱温养之质。淡薄积劳。中气易伤。四十日来。积少痛缓。医称病解。而食不下咽。不知饥饱。",
					"type":"paragraph"
				},
				{
					"detail":"诊得脉弦形衰。舌白。不渴饮水。日泻数行。全是胃倒气夺。中宫损极。下关不摄。",
					"type":"paragraph"
				},
				{
					"detail":"谷不能咽。焉能承受汤药。药味气劣。胃衰必恶。久痢久泻。务在能食。古人非醒脾胃。即安肾摄纳。再询粉浆下咽。或呛或噎。议以上脘宜通其清阳。下焦当固其滑脱。仿古方中参苓白术散末。当以米饮日服二次。间以不腻滑之物。食些少勿多。以示胃之所喜为补。必须胃气渐苏。方可转危为安。",
					"type":"paragraph"
				},
				{
					"detail":"人参焦术茯苓炙草炒扁豆苡仁桔梗砂仁炮姜炭肉豆蔻邪陷疟后变痢。伤及厥阴。症见气上撞心。饥不能食。干呕腹痛。全是肝病。",
					"type":"paragraph"
				},
				{
					"detail":"肝为至阴之脏。相火内寄。仲景治法。不用纯刚燥热之药。以肝为刚脏故也。今正交土HT。土木为雠。五日内未为稳当。",
					"type":"paragraph"
				},
				{
					"detail":"人参炒当归炒白芍炒乌梅肉茯苓淡吴萸生香附汁真北秦皮当年痢久。用三神丸得效。是脾肾两困。兼由气分之滞。体质阳虚。遇冷病加。今病起长夏。小水不通。必系夏热阻其宣化。久则气血凝着。而为肠红。先与桂苓甘露饮。分消其湿。",
					"type":"paragraph"
				},
				{
					"detail":"于术茯苓猪苓泽泻滑石桂心",
					"type":"paragraph"
				}
			]
		},
		{
			"type":"section",
			"title":"泄泻",
			"content":[
				{
					"detail":"平素操持积劳。五志之火易燃。上则鼻窍堵塞。下有肛痔漏红。冬春温邪是阳气发越。邪气乘虚内伏。夫所伏之邪。非比暴感发散可解。况兼劳倦内伤之体。病经九十日来。足跗日肿。大便日行五六次。其形粘滞。其色黄赤紫腻。小便不利。必随大便而稍通。此肾关枢机已废。二肠阳腑失司。所进水谷脾胃。不主营运。酿湿坠下。转为瘀腐之形。正当土旺。入夏脾胃主气。此湿气内淫。由乎脾肾日伤。不得明理之医。一误再误。必致变现腹满矣。夫左脉之缓涩。是久病阴阳之损。是合理也。而右脉弦大。岂是有余形质之滞。即仲景所云。弦为胃减。",
					"type":"paragraph"
				},
				{
					"detail":"大则病进。亦由阳明脉络渐弛。肿自下而上之义。守中治中。有妨食滋满之弊。",
					"type":"paragraph"
				},
				{
					"detail":"大旨中宜运通。下宜分利。必得小溲自利。腑气开阖。始有转机。若再绵延月余。",
					"type":"paragraph"
				},
				{
					"detail":"夏至阴生。便难力挽矣。",
					"type":"paragraph"
				},
				{
					"detail":"四苓加椒目浓朴益智广皮白三疟劫截不效。必是阴脏受病。衄血热渴。食入不化。痛泻。二者相反。思病延已久。食物无忌。病中勉强进食。不能充长精神。即为滞浊阻痹。先以胀泻调理。不必以疟相混。",
					"type":"paragraph"
				},
				{
					"detail":"草果浓朴陈皮木香茯苓皮大腹皮猪苓泽泻经营劳心。纳食违时。饥饱劳伤。脾胃受病。脾失运化。夜属阴晦。至天明洞泻粘腻。食物不喜。脾弱恶食柔浊之味。五苓通膀胱。分泄湿气。已走前阴之窍。",
					"type":"paragraph"
				},
				{
					"detail":"用之小效。东垣谓中气不足。溲便为变。阳不营运。湿多成五泄矣。",
					"type":"paragraph"
				},
				{
					"detail":"人参生白术茯苓炙草炮姜肉桂脉沉缓。肌肉丰盛。是水土禀质。阳气少于营运。水谷聚湿。布及经络。下焦每有重着病痛。食稍不运。便易泄泻。经水色淡。水湿交混。总以太阴脾脏。调理若不中窍。恐防胀病。",
					"type":"paragraph"
				},
				{
					"detail":"人参茯苓白术炙草广皮羌活独活防风泽泻晨泄难忍。临晚稍可宁安。易饥善食。仍不易消磨。其故在乎脾胃阴阳不和也。读东坦脾胃论。谓脾宜升则健。胃而降则和。援引升降为法。",
					"type":"paragraph"
				},
				{
					"detail":"人参生于术炮附子炙草炒归身炒白芍地榆炭煨葛根煨升麻炮姜灰能食不化。腹痛泄泻。若风冷外乘。肌肉着冷。其病顷刻即至。上年用膏石安肾丸。初服相投。两旬不效。知是病在中焦。不必固下矣。自述行走数十里。未觉衰倦。痛处绕脐。议用治中法。足太阴。阳明主治。",
					"type":"paragraph"
				},
				{
					"detail":"生于术生茅术生益智淡干姜胡芦巴茯苓木瓜荜茇",
					"type":"paragraph"
				}
			]
		},
		{
			"type":"section",
			"title":"便闭",
			"content":[
				{
					"detail":"脾宜升则健。胃宜降则和。盖太阴之土。得阳始运。阳明之土。得阴自安。以脾喜刚燥。胃喜柔润。仲景急下存津。治在胃也。东垣大升阳气。治在脾也今能食不运。医家悉指脾弱是病。但诊脉较诸冬春。盛大兼弦。据经论病。独大独小。",
					"type":"paragraph"
				},
				{
					"detail":"斯为病脉。脾脏属阴。胃肺属阳。脉见弦大。非脏阴见病之象。久病少餐。犹勉强支撑。兼以大便窒塞。泄气不爽。坐谈片刻。嗳气频频。平素痔疮肠红。未尝安适。",
					"type":"paragraph"
				},
				{
					"detail":"此脉症全是胃气不降。肠中不通。腑失传导变化之司。古人云。九窍不和。都属胃病六腑为病以通为补。经年调摄。不越参术桂附。而毫乏应效。不必再进汤药。议仿丹溪小温中丸。服至七日。俾三阴三阳一周。再议治之。",
					"type":"paragraph"
				},
				{
					"detail":"小温中丸汤食下咽。嗳噫不已。不饥不食。大便干坚若弹丸。大凡受纳饮食。全在胃口。已经胃逆为病。加以嗔怒。其肝木之气。贯膈犯胃。斯病加剧。况平昔常似有形骨梗脉得左部弦实。气郁血结甚肖。进商辛润方法。",
					"type":"paragraph"
				},
				{
					"detail":"桃仁冬葵子皂荚核郁李仁大黄降香郁金服咸苦入阴。大便仍闭涩。针剌一次。病无增减。可谓沉锢之疾。夫病着深远。平素饮酒浓味酿湿聚热。渍筋烁骨。既已经年不拔。区区汤液焉能通逐议以大苦寒坚阴燥湿方法。参入酒醴引导。亦同气相求之至理。",
					"type":"paragraph"
				},
				{
					"detail":"黄柏茅术生大黄干地龙金毛狗脊川连萆晚蚕砂穿山甲汉防已仙灵脾海金沙川独活北细辛油松节白茄根黄酒烧酒各半浸七日阳明脉大。环跳尻骨筋掣而痛。痛甚足筋皆缩。大便燥艰常秘。此老年血枯。内燥风生。由春升上僭。下失滋养。昔喻氏上燥治肺。下燥治肝。盖肝风木横。",
					"type":"paragraph"
				},
				{
					"detail":"胃土必衰。阳明诸脉。不主束筋骨。流利机关也。用微咸微苦。以入阴方法。",
					"type":"paragraph"
				},
				{
					"detail":"鲜生地阿胶天冬人中白川斛寒水石肝血肾液久伤。阳不潜伏。频年不愈。伤延脾腑。由阴干及乎阳。越人且畏。",
					"type":"paragraph"
				},
				{
					"detail":"凡肝体刚。肾恶燥。问大便五六日更衣。小溲时间淋浊。尤非呆滞补涩所宜。",
					"type":"paragraph"
				},
				{
					"detail":"炒杞子沙苑天冬桂拌酒白芍茯苓猪脊筋少腹微胀。小便通利方安。大便三四日一通。而燥坚殊甚。下焦诸病。须推肝肾。腑络必究幽门二肠。阅所服药。是香砂六君以治脾。不知肾恶燥耳。",
					"type":"paragraph"
				},
				{
					"detail":"当归苁蓉郁李仁冬葵子牛膝小茴茯苓车前蜜丸",
					"type":"paragraph"
				}
			]
		},
		{
			"type":"section",
			"title":"五窍",
			"content":[
				{
					"detail":"先起咳嗽。继而耳胀痛。延绵百日不愈。此体质阴虚。触入风温。未经清理外因。伤及阴分。少阳相火陡起。故入暮厥痛愈剧。当先清降。再议育阴。",
					"type":"paragraph"
				},
				{
					"detail":"苦丁茶鲜菊叶金银花生绿豆皮川贝母鲜荷叶梗益元散因大声喊叫。至右耳失聪。想外触惊气。内应肝胆。胆脉络耳。震动其火风之威。亦能郁而阻窍。治在少阳。忌食腥浊青蒿叶青菊叶薄荷梗连翘鲜荷叶汁苦丁茶肾开窍于耳。心亦寄窍于耳。心肾两亏。肝阳亢逆。故阴精走泄。阳不内根据。",
					"type":"paragraph"
				},
				{
					"detail":"是以耳鸣时闭。但病在心肾。其原实由于郁。郁则胆阳独亢。令肝火上炎。清晨服丸药以补心肾。午服汤药以清少阳。以胆经亦络于耳也。",
					"type":"paragraph"
				},
				{
					"detail":"水煮熟地麦冬龟板牡蛎白芍北味建莲磁石茯神沉香辰砂丸服夏枯草丹皮生地山栀女贞子赤苓生甘草煎服肾窍开耳。胆络脉亦附于耳。凡本虚失聪。治在肾。邪干窍闭。治在胆。乃定例也。今年已六旬。脉形细数。皆是肾阴久亏。肝阳内风上旋蒙窍。五行有声。多动真气火风。然非苦寒直降可效。填阴重镇。滋水制木。佐以咸味入阴酸以和阳。药理当如是议。",
					"type":"paragraph"
				},
				{
					"detail":"熟地龟板锁阳牛膝远志茯神磁石秋石吴萸五味高年。目暗已久。血络空虚。气热乘其空隙。攻触脉络。液尽而痛。当夜而甚。",
					"type":"paragraph"
				},
				{
					"detail":"乃热气由阴而上。想外科用酒调末药。必系温散攻坚。因此而痛。虚症可知。",
					"type":"paragraph"
				},
				{
					"detail":"羚羊角连翘心夏枯草青菊叶全当归川桂枝丹皮头面诸窍。皆清阳游行之所。邪处于中。则为堵塞。阳气不司流行。必畏寒形颓。内痹必郁而成热。有鼻柱鼽衄矣。论理当用通圣散。远处江外。仓猝就诊。",
					"type":"paragraph"
				},
				{
					"detail":"不可轻投。用轻可去实。",
					"type":"paragraph"
				},
				{
					"detail":"苦丁茶干荷叶边蔓荆子连翘心飞滑石白芷素有痰火气逆。春令地中阳升。木火化风。上引巅顶。脑热由清窍以泄越。",
					"type":"paragraph"
				},
				{
					"detail":"耳鸣鼻渊。甚于左者。春应肝胆。气火自左而升也。宜清热散郁。辛凉达于头而主治。",
					"type":"paragraph"
				},
				{
					"detail":"羚羊角黑山栀苦丁茶青菊叶飞滑石夏枯草花性情躁急。阳动太过。气火上升。郁于隧窍。由春深加病。失其调达之性。经言。春气病在头也。考五行六气。迅速变化。莫若火风。脑热暗泄。而为鼻渊。隧道失和。结成瘿核。夫东垣升阳散火。丹溪总治诸郁。咸取苦辛为法。然药乃片时之效。得能久安。以怡悦心志为要旨耳。",
					"type":"paragraph"
				},
				{
					"detail":"连翘心土贝母海藻昆布黑山栀川芎小生香附郁金羚羊角夏枯草干荷叶边青菊叶汁泛丸苦丁茶煎汤送形瘦尖长。禀乎木火。阴精不足。脑髓不固。鼻渊淋下。并不腥秽。暖天稍止。",
					"type":"paragraph"
				},
				{
					"detail":"遇冷更甚。其为虚证。显然明白。医者愈以风寒中脑主治。发散渗泄。愈耗正气。",
					"type":"paragraph"
				},
				{
					"detail":"岂但难愈。劳怯是忧。用天真丸。",
					"type":"paragraph"
				},
				{
					"detail":"人参黄白术山药苁蓉当归天冬羊肉咽喉痛痹。发时如有物阻隔。甚至痛连心下。每晚加剧。是阴液日枯。肝脏厥阳化火风上灼。法以柔剂。仿甘以缓其急耳。",
					"type":"paragraph"
				},
				{
					"detail":"细生地天冬阿胶生鸡子黄元参心糯稻根须阴涸于下。阳炽于上。为少阴喉痛。乃损怯之末传矣。用猪肤甘凉益坎。有情之属而效。今肉腠消烁殆尽。下焦易冷。髓空极矣。何暇以痰嗽为理。议滑涩之补。味咸入肾可也。",
					"type":"paragraph"
				},
				{
					"detail":"牛骨髓羊骨髓猪骨髓麋角胶建莲肉山药芡实捣丸",
					"type":"paragraph"
				}
			]
		}
	]
}