{
	"book_title":"尤氏喉症指南",
	"content":[
		{
			"type":"section",
			"title":"咽喉大纲",
			"content":[
				{
					"detail":"夫咽喉，左为咽属胃，右为喉属肺，乃一身之总要。通百节之关隘，呼吸出入，所由从也。经云∶一阴一阳结，谓喉痹。痹者，闭也。有风、寒、暑、湿、燥、火、阴虚、实热之症，尽皆有毒，或相搏相聚，其症不一，变幻不测。经云∶圣神功巧，望问闻切，以此推之，治咽喉者，庶无误矣。喉者，气之关隘，通则利．塞则闭，无问其表本，当急治之。此风毒之气，客于咽喉，与气血相搏，结肿成毒，如热入心包，烦乱不食，死矣。",
					"type":"paragraph"
				}
			]
		},
		{
			"type":"section",
			"title":"咽舌两经",
			"content":[
				{
					"detail":"咽有两孔，左咽属胃，纳食之关；右喉属肺，纳气之关。口上属胃，下属脾；胃分属阳，脾分属阴；舌心之中到舌尖属心经，舌之四围，皆属脾经，舌根亦属心经，小舌名曰蒂丁，属胃；喉之左右属肝经，两耳垂下者亦属肝。舌苔色白者属寒，淡白而紫者风寒也，黄苔属热，如焦黄者热甚，黑苔热极也，凡舌苔不论焦黄红白黑色，皆宜揩拭之，滑有津者真热。凡治咽喉，不可纯用寒凉，取效目前，恐上热未除，中寒复起，毒瓦斯乘虚而入腹，致胸前高肿，上喘下泄，不可救也。",
					"type":"paragraph"
				}
			]
		},
		{
			"type":"section",
			"title":"看症凡例",
			"content":[
				{
					"detail":"舌下两窍，最要留心，左为华池金津，右为神水玉液。紫筋为舌系，俱连于肾，或用刀针伤两窍，津液耗散，断绝不连，舌如干桔瓤矣，无药可救。又小舌蒂丁，伤之亦关性命，医者当知。",
					"type":"paragraph"
				},
				{
					"detail":"凡看症以箸按舌，其色桃红者，起箸则紫红，此真色，可治；按其色云白，起箸则紫红色，此血已死，不治；按其口中之舌色渐退，起箸紫黑色徐现，死期在迩，不治。",
					"type":"paragraph"
				},
				{
					"detail":"凡治症先看气血壮盛者，可服凉药。衰弱者忌用寒凉，用则气衰，即难治矣。",
					"type":"paragraph"
				},
				{
					"detail":"喉症初起寒战，即生疼痛，发后身冷，口内不碎，身无别症，二便如常，不可以作火毒热症。此皆阴气虚寒而发，先以药吹，或以水唤之法灌喉。即便服药，先以发散和解，继用温补滋阴之味，或二三日后，再发寒热，或加心痛、骨腰胁痛等症，则为难治。",
					"type":"paragraph"
				},
				{
					"detail":"或喉症发时，牙关紧闭，喉舌俱肿，口碎而臭；或舌肿、乳蛾、喉风等症，下午再发寒热，大小便闭者，即作火毒热症治。用石膏败毒主之。",
					"type":"paragraph"
				},
				{
					"detail":"喉症发时，三日前胸膈不利，脉弦而数，治宜先祛风痰，后解热毒。盖饮酒则伤脾，怒气则伤肝，色欲则伤肾。湿郁之人，痰火上攻，咽喉干燥，二便如常，治宜补虚降火。喉症初起口臭者，有痰，头面红肿，此虽极危，独可愈也。",
					"type":"paragraph"
				},
				{
					"detail":"又初起火险痛处不肿，而色如好人，牙关不闭紧者，不治。发时面青带白，神气少神，喜浴坐底处，罔顾五行者，不治。",
					"type":"paragraph"
				},
				{
					"detail":"舌肿满者，不治。又色如胡桃者，不治。如荔枝色者，不治。初起不能言语者，不治。",
					"type":"paragraph"
				}
			]
		},
		{
			"type":"section",
			"title":"治症秘诀",
			"content":[
				{
					"detail":"凡治症，三日前症虽重，尚未成脓，药能消散。若至五六日，成脓穿破后，必腐烂难愈。烂处多用八味口疳丹，加龙骨珍珠散。凡伤寒之后，患连珠蛾及喉闭者，不治。盖其颈顶硬强，目睛上视，故不治也。",
					"type":"paragraph"
				},
				{
					"detail":"凡喉症，一二日即发寒热者轻；若初起不发寒热者，至第三日发寒热者重。大小便通利则易愈，不过浮游火上攻，宜服消风清火解毒之剂。若通二便，则火易泄，病易愈。若大小便不通，其症必重。若内有寒而外有火，用降火解毒重剂。",
					"type":"paragraph"
				},
				{
					"detail":"若头痛，恐传变伤寒，则难治矣。",
					"type":"paragraph"
				},
				{
					"detail":"凡症势虽凶，发于外者易治。若初起大便闭结，宜用大黄元明粉下之，则自下降而愈。若至六七日不愈，仍闭结者，用之立死。盖病久胃虚，元气大亏，宜禁用硝黄等味矣。虽大便闭甚，只宜用蜜煎导法，如牙皂、细辛。",
					"type":"paragraph"
				},
				{
					"detail":"凡喉症无形便红肿者，宜用元丹。",
					"type":"paragraph"
				},
				{
					"detail":"凡妇人喉肿痛者，有因经闭虚火上升而作。痛者，宜服通经药。",
					"type":"paragraph"
				},
				{
					"detail":"凡喉症凶者，面色白亮无光，脉息沉微无力，此系神气外泄亡阳之征，不治。若面色红肿，脉来洪大有力，其势虽凶，而元气尚存者，治之可效。若肿而不痛，即系死肉，症难治矣。",
					"type":"paragraph"
				},
				{
					"detail":"凡舌肿胀，满口塞住，不能入药，用姜蚕、牙皂二味，炒研细末，吹鼻中。牙关开而痰涎出，然后用箸卷丝棉蘸甘草汤，润其喉舌。凡碎处、肿处，吹药要细，须要各处吹到，不可忽略，因能得药力，其势即减矣。",
					"type":"paragraph"
				},
				{
					"detail":"凡治喉症最要细心，即如喉花，名曰蒂丁。若用刀刺，必须谨慎，切勿可碍，倘或伤之，即有性命之忧。至于走马疳、虚劳喉癣等症不一，论附于后。",
					"type":"paragraph"
				},
				{
					"detail":"喉痹",
					"type":"paragraph"
				},
				{
					"detail":"肝胃肺三经积热所致，复感时邪而骤发。其形如海棠叶背紫纹，其纹样碎烂，有小泡生于纹旁，饮食如常，治此症，煎剂须用滋阴降火养肺之药，最利乎清火之品，惟走马喉痹之症，其症至险，尤宜早治，用膏子药不时含咽；吹用真禁散、珠黄散，加参叶末吹。",
					"type":"paragraph"
				},
				{
					"detail":"呛食哑喉",
					"type":"paragraph"
				},
				{
					"detail":"此症不红不肿，因伏邪在肺，声哑呛食，六脉迟细，甚属险症，饮食不进而死。其脉若有根，或可调治。宜先表伏邪，后用健脾峻补。",
					"type":"paragraph"
				},
				{
					"detail":"内外喉痈",
					"type":"paragraph"
				},
				{
					"detail":"喉痈，因过食浓味感热而发，生于喉关，内外皆肿，发热头痛，四五日可愈。吹用真禁珠黄散，煎用清凉之品。",
					"type":"paragraph"
				},
				{
					"detail":"HT舌喉痈",
					"type":"paragraph"
				},
				{
					"detail":"此乃心经火甚，肥人性躁急者，每患此症，感热而发，舌之下生小舌，为HT舌；如连喉痛者，为喉痈，不痛者，非痈也。如HT舌并喉痈者，凶。吹用真禁药，煎用地黄汤。",
					"type":"paragraph"
				},
				{
					"detail":"舌菌",
					"type":"paragraph"
				},
				{
					"detail":"属心经，因酒色忧郁气滞而生，其状如菌，或木耳形，其色红紫，时大时小，吹真禁药为主，加珠黄散更妙。",
					"type":"paragraph"
				},
				{
					"detail":"附症七种属心经。舌根痈、舌心痈、侧舌痈、三尖HT舌、紫胀吞、木舌、重舌。吹用真禁药、珠黄散；煎用犀角地黄汤，舌症通治。",
					"type":"paragraph"
				},
				{
					"detail":"黑山栀粉丹皮赤芍药生甘草鲜生地犀角尖小木通净银花荆芥穗连翘",
					"type":"paragraph"
				},
				{
					"detail":"舌上痈",
					"type":"paragraph"
				},
				{
					"detail":"即舌心痈。生于舌之中心，如梅子大，不能言语，此因热入心包而发。红肿者可治，色黑者不治。又有舌黄，舌上肿痛，黄色亦属心火。",
					"type":"paragraph"
				},
				{
					"detail":"舌下痈",
					"type":"paragraph"
				},
				{
					"detail":"即舌根痈。此乃脾肾两经积热，发于舌下金津、玉液二穴，通于肾经，肾水枯竭，方生此穴。治宜壮水扶脾。",
					"type":"paragraph"
				},
				{
					"detail":"紫舌",
					"type":"paragraph"
				},
				{
					"detail":"此因心脾两经热乘所致，有红点紫色而烂痛，或恶心欲呕，防发斑等症。",
					"type":"paragraph"
				},
				{
					"detail":"木舌",
					"type":"paragraph"
				},
				{
					"detail":"因多食炙爆，或由食滞中宫，心脾肺三经积热所致。舌粗紫胀，不能言语。如两寸关脉洪大，症实，易治；六脉细者，症虚，难治。",
					"type":"paragraph"
				},
				{
					"detail":"重舌",
					"type":"paragraph"
				},
				{
					"detail":"此乃心脾之热所致。舌下生小舌，早不治，大舌粗短，小舌长而痛，久必烂，烂则难治。",
					"type":"paragraph"
				},
				{
					"detail":"牙疔",
					"type":"paragraph"
				},
				{
					"detail":"先二日发热，后则牙痛不可忍，牙根上发一紫泡是也。生于上牙门者凶，生于别牙旁者易治，上左边门牙脱落者不治，因肾脏虚损，挟心胃二火上攻。初起未破为疔，已破者为毒。色红者可治，青色者不治。吹真禁珠黄散。",
					"type":"paragraph"
				},
				{
					"detail":"牙癣",
					"type":"paragraph"
				},
				{
					"detail":"由阳阴经实火上攻而发，齿缝中出血，上属脾，下属胃；牙根腐烂。珍珠散、生肌散、珠黄散、真禁药。",
					"type":"paragraph"
				},
				{
					"detail":"马牙",
					"type":"paragraph"
				},
				{
					"detail":"初生小儿，因胎中受毒，见风而发。含乳或吞或吐，吹真禁，服凉药。牙症乃是阳明胃经之症。病生牙上，阳明大肠之症；病生牙下，要知皆从肾家虚热而生。盖齿乃骨之精，肾之标也。然不独因肾而发，亦有风邪所致。",
					"type":"paragraph"
				},
				{
					"detail":"用药审症，煎方宜酌。",
					"type":"paragraph"
				},
				{
					"detail":"玄参生地丹皮知母白芍地骨皮车前子生甘草黄柏",
					"type":"paragraph"
				},
				{
					"detail":"连珠蛾",
					"type":"paragraph"
				},
				{
					"detail":"满口如白网油，象肚两边微肿，根有白点，带红色，小舌红肿，进汤大痛，病由忧郁热毒而发。其脉两寸、尺浮洪而大，上盛下虚之症，势极重者也。",
					"type":"paragraph"
				},
				{
					"detail":"石蛾",
					"type":"paragraph"
				},
				{
					"detail":"此因本源不足，亦有胎生，在乳蛾地位稍进半寸。初忌寒凉。盖肝火、忧郁所致。老痰恶血阻遏，妇人最多。",
					"type":"paragraph"
				},
				{
					"detail":"锁喉风",
					"type":"paragraph"
				},
				{
					"detail":"因热毒积聚，痰涎粘稠，阻塞会厌，喘急上气，外颈肿胀，用开关豁痰可治。外不肿，内无痰者，名曰∶内锁喉，不治。",
					"type":"paragraph"
				},
				{
					"detail":"白缠喉风",
					"type":"paragraph"
				},
				{
					"detail":"此乃肾虚受寒，劳碌而渴，寒则生热，热则生风，风寒相搏，痰气上跻，壅滞凝结，故患此症。必眼白耳赤而紫，口不能言，关内肿，上白下红，最为急症。牙根白者不治。",
					"type":"paragraph"
				},
				{
					"detail":"牵丝缠喉风",
					"type":"paragraph"
				},
				{
					"detail":"此症喉内有紫红色血丝，其症须防传染。",
					"type":"paragraph"
				},
				{
					"detail":"喉菌",
					"type":"paragraph"
				},
				{
					"detail":"忧郁过度，心胃两经邪火入络，气血滞而不散，妇人患者最多。状如菌，色紫，生于两旁，用黄连解毒汤。",
					"type":"paragraph"
				},
				{
					"detail":"喉瘤",
					"type":"paragraph"
				},
				{
					"detail":"本源不足，怒气伤肝，或仰高叫、或诵读太急，所以气血相凝，生于关内，两旁有小紫块，不时而发，治宜培养本源。",
					"type":"paragraph"
				},
				{
					"detail":"喉癣",
					"type":"paragraph"
				},
				{
					"detail":"因肾虚火炎，肺经火旺，不肿而微红，如海棠叶背红筋状，有斑点青白。又一或如芥菜子大，或如绿豆大，每点生芒刺，饮食阻碍，喉干音哑，咳嗽无痰。其斑点生于筋中者癣，生于筋旁者痹，用膏子药，不时含咽，吹真禁珠黄散，内加乳石，中白、参叶末；煎用清肺养阴。",
					"type":"paragraph"
				},
				{
					"detail":"喉痈",
					"type":"paragraph"
				},
				{
					"detail":"因过食浓味，脾胃受热，感寒而发，其色淡红，肿而痛甚者是也，如李大，亦发热头痛，成脓易治，吹真禁珠黄散。",
					"type":"paragraph"
				},
				{
					"detail":"上痈",
					"type":"paragraph"
				},
				{
					"detail":"生于上，如梅核大，饮食妨碍；又因胃家积热，化毒而发。用解毒清凉，吹同前。此症由蕴热积毒而生，或因水亏，致动相火∶或酒毒上攻，内热外寒，火乘于肺，致咽喉肿胀，其形根大头小，红色大痛，下垂于关口上部。",
					"type":"paragraph"
				},
				{
					"detail":"吹口喉风",
					"type":"paragraph"
				},
				{
					"detail":"此属太阴。病太阴肿胀疼痛，舌向上，是心血少而火易动，肺气虚而水不生。盖言语乃喉舌所司，心有热，则现象于外，是以水愈亏而火愈甚，舌将强而难言也。",
					"type":"paragraph"
				},
				{
					"detail":"喉疔",
					"type":"paragraph"
				},
				{
					"detail":"此不仁之症也。初起形如杞子，生于喉关口两旁近舌处，五脏积热所致。色淡红而硬，大痛难食，背寒身热，如开花；黑色者不治。盖因愤怒积思所致，心血先绝，死在旦夕，女人得此立死。上痛属脾经，上生疮，形如黄粟，口中腥臭，手足怕冷。此由脾经积热而生。",
					"type":"paragraph"
				},
				{
					"detail":"左右雀舌",
					"type":"paragraph"
				},
				{
					"detail":"此因多食煎熬之物，积热于胃，故发于舌旁，或左或右，近牙根，生一小舌，延久必烂，烂则不能速愈。",
					"type":"paragraph"
				},
				{
					"detail":"喉疳",
					"type":"paragraph"
				},
				{
					"detail":"此因肾虚火旺，升腾而发，喉间上有青白水点，平塌无刺，故名。喉声不哑不咳嗽，两尺脉虚者是也。",
					"type":"paragraph"
				},
				{
					"detail":"诸疳",
					"type":"paragraph"
				},
				{
					"detail":"锁口（外嘴唇）、锁喉（咽喉）、吊根（生舌中心下）、豆瓣（生满口）、堆沙（舌心中）、梅花（满口碎）、糜口、雪口（白布满口）、啄舌（舌上），皆用珠黄玉丹，加真禁吹之。以上疳症，因惊风久虚、痢疾久虚、疳积久虚、间有大人久病，亦要发疳。痘后有余毒，忌吹龙骨∶痧后忌切牙，恐其牙落也。凡诸疳及口碎者，俱用八味口疳丹吹之。",
					"type":"paragraph"
				},
				{
					"detail":"小儿走马牙疳",
					"type":"paragraph"
				},
				{
					"detail":"或因胎毒，或因痘后毒未尽。发于口齿，或痧后发于牙根，以致腐烂，杀人最速。色如干酱，一日烂一分，十日不治。鼻梁上有红点者，不治。上左边门牙，为牙中之主，此牙一落，余牙尽落，不治。若此牙不落，别牙难落，犹可强治，然亦不过十中救二三也。治此口疳，药内必用珠黄。",
					"type":"paragraph"
				},
				{
					"detail":"茧唇",
					"type":"paragraph"
				},
				{
					"detail":"症属足阳明胃经。因久食浓味，或思虑暴怒，痰火上注于唇。起初如黄豆大，形如茧肿，突起，硬而坚甚，作痛，饮食妨碍。或流血水，久则变为消渴、消中之症。形体瘦弱，虚热痰生，面色黧黑，口干渴甚者，难治。初起即治，可愈。治用艾灸三四次，后用蟾酥饼贴，内服八味丸，方列于下。",
					"type":"paragraph"
				},
				{
					"detail":"大熟地（四两）茯苓（二两）山药（二两）泽泻（二两）萸肉（一两）黄柏（二两）知母（五钱）丹皮（二两）蜜水为丸，早晨清汤送下。下午后，服清凉甘露饮。",
					"type":"paragraph"
				},
				{
					"detail":"黑玄参（一钱五分）丹皮（二钱）麦冬（二钱）川贝（二钱）苦桔梗（一钱）杏仁（三钱）甘草（一浅）花粉（二钱）",
					"type":"paragraph"
				}
			]
		},
		{
			"type":"section",
			"title":"用药秘诀",
			"content":[
				{
					"detail":"凡治喉症，于风、痈、痹、蛾等实症，宜先出其痰；于虚者虽应出痰，不可一时吊尽其痰。吹药宜用金、碧二丹，轻重配合适宜。煎药看症轻重，以主方加减用之。如寒症，宜去凉药；虚症，宜用滋阴，临症时必须细心酌夺，不可草率。",
					"type":"paragraph"
				},
				{
					"detail":"主方",
					"type":"paragraph"
				},
				{
					"detail":"（喉两旁属肺，颈项属肝，引经之药酌用）真川连黑山栀连翘淡芩海浮石牛蒡子薄荷前胡凡治喉癣呛食音哑，宜独用碧金丹，以膏子药不时含咽，再服煎剂。大约滋阴降火，补气健脾为法。其主药然不可常服。凡治牙症、喉风、牙痈、菌毒、上痈等症，用八味口疳丹吹之。若治牙宣，宜珍珠散。",
					"type":"paragraph"
				},
				{
					"detail":"喉关起刺",
					"type":"paragraph"
				},
				{
					"detail":"多因虚劳，虚火上炎，营阴虚亏将竭。喉间红点，密如蚊虫足迹者，难治。",
					"type":"paragraph"
				},
				{
					"detail":"哑瘴风",
					"type":"paragraph"
				},
				{
					"detail":"此因感触时邪，牙关不利开合，风痰上壅，不能言语。若急欲开关，必须探吐风痰，俟痰涎将行吐尽。然后吹药，再服煎剂，可保无虞。如面色与舌皆现青紫，而唇见黑，爪甲带青，鼻中流涕者，不治。",
					"type":"paragraph"
				},
				{
					"detail":"乳蛾",
					"type":"paragraph"
				},
				{
					"detail":"多因酒色郁结而生。初起一日病，二日红肿，三日有形，四日势定，其症生于关口两旁，小舌左右，轻者五六日可愈。如有寒热交作者，其症重险，然生此又有分别。",
					"type":"paragraph"
				},
				{
					"detail":"单蛾",
					"type":"paragraph"
				},
				{
					"detail":"因伤寒之后，发散未尽，身热恶心，恐见痧症。",
					"type":"paragraph"
				},
				{
					"detail":"双蛾",
					"type":"paragraph"
				},
				{
					"detail":"因感时邪而发，如樱桃大，发寒热，六脉弦数，肺胃之症也。",
					"type":"paragraph"
				},
				{
					"detail":"凡看喉症，如遇深夜之际，须要细心审症，再三照看详明，方可用药，不得粗心忽略，误人自误。如病患以舌叠起，见症不明，必用搦舌压之，斯可见喉中症象。若见症能明，吹药煎药，分两须要照方配合，不得任意加减。而病家亦不得因药味重而生疑，以致自误。戒之，慎之。",
					"type":"paragraph"
				}
			]
		},
		{
			"type":"section",
			"title":"各症形象主治歌",
			"content":[
				{
					"detail":"喉症乳蛾形若何，双单更有连珠蛾，初起先痛后肿胀，细白星生三日过。治用玉金丹少许，仍施煎剂有增加，左连犀角右紫芍，双蛾并用妙堪歌。",
					"type":"paragraph"
				},
				{
					"detail":"喉痈似蛾无白星，多吃醇醪浓味生，肿痛无形由肺火，玉丹主治略加金，再含膏子服煎药，热退痰消体自宁，更有悬痈生上，簪挑疳药自安平。",
					"type":"paragraph"
				},
				{
					"detail":"喉癣缘由虚火生，丝红却似海棠纹，纹上斑点饮食痛，调治滋阴匝月程。煎剂须加大贝母，玉丹膏子要并行，若还好色多违戒，肺坏难医定哑声。",
					"type":"paragraph"
				},
				{
					"detail":"喉菌因夫忧郁生，略高而浓象浮萍，患此应吹何等药，金一分兮玉五分。继用玉三金且和，煎方膏子不宜停，若能守戒勤调治，片月功成或可平。",
					"type":"paragraph"
				},
				{
					"detail":"舌下重生小舌愁，其名HT舌细推求，倘然痛后连喉肿，HT舌并痈更可愁。急以金丹吹舌下，喉中略和玉金投，地黄犀角连汤服，病症虽凶知易瘳。",
					"type":"paragraph"
				},
				{
					"detail":"心中躁急缠喉风，气促心烦咽不通，喉内红丝缠绊紧，颈如绞转痒麻丛，声如曳锯爪甲白，项时厥冷足手同。主治金玉牛黄含，须要煎剂与同功。此症若过一日夜，目睛直视汗流凶，移灯近口陡然灭，声若雷鸣数告终。",
					"type":"paragraph"
				},
				{
					"detail":"项痈色红肿胸前，外症外形欲内攻，甚则咽喉多闭塞，玉丹煎剂奏奇功。外敷宜用三黄散，喉肿还愁内出脓，更有面痈相仿症，托腮痈热治宜同。",
					"type":"paragraph"
				},
				{
					"detail":"火郁心经发舌痈，舌尖地角肿而红。黄连犀角倍煎剂，金玉均吹定有功。",
					"type":"paragraph"
				},
				{
					"detail":"喉刺患生劳瘵后，生红点密为凶，伤寒气塞名喉闭，二症兼并术告穷。",
					"type":"paragraph"
				},
				{
					"detail":"木舌生来如热何，舌不能转寒热增，更防一种白枣状，青紫红缠舌下生。初起不肿寒热少，发时难愈无方好，幸有金丹成妙用，病患痊告自安康。",
					"type":"paragraph"
				},
				{
					"detail":"舌菌生来似舌样，或如木耳属心经，斯为漫痛红紫色，金玉匀吹久自平，一样名为紫舌胀，内多烦闷费调停。竹刀刮垢丹吹玉，犀角煎方要减增。",
					"type":"paragraph"
				},
				{
					"detail":"舌黄肿痛色亦黄，煎剂仍施金玉方。小儿口舌生白屑，是名雪口细推详，丝棉箸扎蘸温水，常缴频吹疳药良，犀角二丸能解毒，但愁黑色命终亡。",
					"type":"paragraph"
				},
				{
					"detail":"连珠口疳舌下生，小泡连连逐渐增，使用小刀挑破后，口疳药治患非轻。又如舌下崩砂症，热极牙根肿赤形，总用口疳吹药后，须防落牙烂牙龈。",
					"type":"paragraph"
				},
				{
					"detail":"凶症名为走马疳，牙根白泡易容穿，水流到处都成患，腐烂须叟治已难。",
					"type":"paragraph"
				},
				{
					"detail":"牙缝出血是牙宣，上属脾兮下属胃，腐烂血溅由二火，扶脾清胃剂为先。止血因施珍珠散，长肉生肌烂自愈，此症痰多病最重，速宜调治勿延迟。",
					"type":"paragraph"
				},
				{
					"detail":"牙槽风起牙先疼，紫黑牙根肉肿，久则烂开并带臭，更防牙漏血脓淋，逢兹二症皆难愈，珠倍牛黄各要增，内服滋阴降火剂，门牙上下落非轻。牙根小块是牙痈，内外随生无定踪，开合不应突硬核，早医可治血和融。",
					"type":"paragraph"
				},
				{
					"detail":"牙咬痈生尽龈中，牙关咬紧夜尤凶，先吹金玉牙龈上，黄热开关金奏功。牙HT由虚无定处，其形仿佛象牙痈，金丹吹后吹疳药，冰片应加倍用通。",
					"type":"paragraph"
				},
				{
					"detail":"穿牙漏症恶应知，牙痛先于二日时，寒热牙根生紫块，金丹略和玉吹灵。再投凉血消疔剂，破白穿牙毒症明，须下牛黄疳药内，更吹儿茶珠如神。",
					"type":"paragraph"
				},
				{
					"detail":"喉疳肾火上飞腾，青白红斑喉生，不嗽音清无刺塌，不换频吹定有灵。煎用桔梗荷甘栀，地丹知母及元参，女贞鳖甲炙龟板，数帖方能症患轻。",
					"type":"paragraph"
				},
				{
					"detail":"哑痹风痰塞断喉，牙关紧闭言语休，开关探吐风痰药，荆防败毒有功求，面如改色眼流泪，扁鹊庐医见亦愁。",
					"type":"paragraph"
				},
				{
					"detail":"异症莲花舌下生，肿中伏火烁肾经，快服滋阴益金散，仅月之功可获宁。薄麦桔丹归连术，芍粉陈骨相乔，苓与五味共十品，煎吞并服自安平。",
					"type":"paragraph"
				}
			]
		},
		{
			"type":"section",
			"title":"喉症总论歌",
			"content":[
				{
					"detail":"喉症生于方寸间，死生呼吸最危巅，其症杂繁难枚举，总归热火相连煎，一阴一阳为喉痹，火为痰本寒相连。更须详辨分虚实，二火相搏过食愆，热毒积久发喉痹，胸膈不利脉洪弦。口渴喉闭风痰壅，治法将痰去为先，后用清凉消热毒，斯无偏胜症斯痊。虚火缘皆酒色过，火痰上壅口如烟，二脉如常作细弱，治宜降火滋阴先。忌用寒凉徒取效，中寒后起症难痊，上喘下泄胸高肿，指甲青黑死何言。凡治症者先发汗，针砭出血非万全。",
					"type":"paragraph"
				}
			]
		},
		{
			"type":"section",
			"title":"辨症总诀",
			"content":[
				{
					"detail":"喉症属痰属风火，乳蛾等症总因之，去风消痰解热毒，更开郁结愈堪期。若然初发寒战起，发后身凉即便安，口无重舌唇不裂，切勿误将热药施。盖缘阴气虚寒发，其身津液化痰兮，慎勿将痰多去尽，恐竭精神必致危。先以吹药通喉胀，散风和解莫煎迟，次服温补滋阴剂，虚寒治法只如斯。三日后再发寒战，心寒胁痛命如丝，发时口碎闭失紧，重舌便难热症知，治用石膏败毒散，症虽险凶易痊除。惟有牙关不紧闭，严如无急反稀奇，舌肿胡桃如茄子，服如却热总非宜，以箸按舌见白色，起箸见紫死无疑，喘咳痰稠颈俱赤，口臭色黑命难全，口舌腐烂如无血，更有无痰总莫宜。",
					"type":"paragraph"
				}
			]
		},
		{
			"type":"section",
			"title":"看症治法歌",
			"content":[
				{
					"detail":"喉症三日未成脓，内药消散易收功，五日之后形症定，口疳之药可吹咙，再加龙骨珍珠末，自然全愈得轻松。伤寒之后喉生痹，及患连珠蛾者凶，喉症便闭有实火，解实降火将便通。大凡初起大便闭，生军芒硝有奇功，倘若延之八九日，大便虽闭胃虚空，如用硝黄宜斟酌，或用蜜导妙无穷。喉碎先吹生肌散，后吹金玉二丹从，初起碧多金丹少，次第加减莫朦胧，势凶但用金丹药，追出顽疾法最良。红肿连胸肺痈症，百草霜加蜜化熔，喉中无形仅红肿，加入元丹余药同。妇人经闭生喉症，药服通经法可宗，面起浮肿脉沉细，无阳之症死期逢。口碎肿烂棉蘸水，拭之不痛命当终。舌胀满口难吹药，僵蚕牙皂吹鼻中。牙关自开痰涎出，甘草汤润舌色红。口疳药内加冰片，频吹可免殒其穷，症凶玉丹初起用，冰多草少记于胸。",
					"type":"paragraph"
				}
			]
		},
		{
			"type":"section",
			"title":"辨证用药歌",
			"content":[
				{
					"detail":"乳蛾双单连珠粉，多因酒色郁热生，一日疼痛二日肿，三日有形如细星，生喉左右辨经络，左属肺兮右属心。单蛾一边白点起，双蛾两边有白星，连珠白星上下有，单轻双重连珠屯，四五日间用吹药，多用玉丹少用金。吊出痰涎服煎剂，左则黄连犀角汤，右加柴胡赤芍药，大便闭加元明粉。红肿三朝无白点，知是喉痈易得平，喉痈无形仅痛肿，寒热头痛肺火盛，过食浓味煎爆物，致成此疾易除根。喉癣皆由虚火旺，喉有丝红认须明，饮食阻碍微疼痛，久而不治哑喉咙。喉菌忧郁气滞发，状如高浓壮浮萍，生在喉旁色带紫，患者多半属妇人。兜腮痈症生腮下，浓味多吞热毒兴。小儿蛾口亦热毒，舌上生苔蛾口形，舌黄总属心经火，舌上浮痛黄色新。连珠蛾是忧郁起，满口如脂虚症寻。崩砂口疳多红色，舌下牙疳肿胀疼，口内作臭牙根烂，亦能落齿最堪惊。喉刺上多红点，状如蚊咬致亡身。喉闭若发伤寒后，十死无生少药吞。凡此诸般口舌症，辨症用药要留心，轻吹四味口疳散，重则金丹碧玉擒，或用十宝金黄散，内吹外敷建奇功，雄黄解毒丸最效，起死回生元奥深。",
					"type":"paragraph"
				},
				{
					"detail":"喉舌牙根通剂用，临时加减看何经，心存利济宜通晓，尤氏家传秘法真。",
					"type":"paragraph"
				}
			]
		},
		{
			"type":"section",
			"title":"喉症通剂歌",
			"content":[
				{
					"detail":"桔梗前胡与葛根，连翘山栀共黄芩，甘草薄荷牛蒡子，银花解毒佐元参。寒热前胡更要加，口痛石膏胃火清，口渴麦冬并知母，饱时须知枳壳增，郁金贝母并赤芍，喉家煎剂可通行。",
					"type":"paragraph"
				}
			]
		},
		{
			"type":"section",
			"title":"舌症通剂歌",
			"content":[
				{
					"detail":"黄连犀角黄山栀，连翘生地粉丹皮，麦冬赤芍同甘草，加减还要临症施，如兼唇舌知脾火，熟石膏泻脾增，郁有痰火加川贝，便结元明粉最宜，引加灯心用井水，舌加煎剂此方奇。",
					"type":"paragraph"
				}
			]
		},
		{
			"type":"section",
			"title":"牙症通剂歌",
			"content":[
				{
					"detail":"元参丹皮甘草梢，地骨山栀共石膏，生地白芍同黄柏，知母车前利下焦，连翘解毒添黄连，地丁甘菊毒疔消，虚加熟地并杞子，牙症煎方法最高。",
					"type":"paragraph"
				}
			]
		},
		{
			"type":"section",
			"title":"喉症煎方歌",
			"content":[
				{
					"detail":"贝母玄参同射干，牛蒡生地与姜蚕，连翘甘草天花粉，喉癣清凉世上传。",
					"type":"paragraph"
				}
			]
		},
		{
			"type":"section",
			"title":"喉科诸症煎剂歌",
			"content":[
				{
					"detail":"清胃栀连治马疳，山栀翘桔薄荷积，青陈花粉川连壳，赤苓前胡自昔传。",
					"type":"paragraph"
				},
				{
					"detail":"喉癣煎方知母翘，丹皮花粉鼠粘饶，贝豆地元参茜草，广红桔梗奏功高。喉癣喉痹膏子嘱，地元归合二冬临，广红贝豆玉沙桔，霜叶收汁见奇神。",
					"type":"paragraph"
				},
				{
					"detail":"喉蛾芩桔忍冬犀，元参蒡翘连豆衣，左倍连犀右柴芍，双蛾并用功效奇。",
					"type":"paragraph"
				},
				{
					"detail":"缠喉风服豆根汤，荷栀地豆元参防，以上二钱通射一，三分通脱急煎尝。",
					"type":"paragraph"
				}
			]
		},
		{
			"type":"section",
			"title":"喉舌牙三症煎方歌",
			"content":[
				{
					"detail":"喉症栀翘桔薄荷，芩元蒡子草僵前，银花口渴加冬母，郁闷须加贝芍先，头痛石膏胸闷壳，身如寒热入柴胡，倘然大便难通利，枳壳元明不可伦。",
					"type":"paragraph"
				},
				{
					"detail":"舌症知连草地冬，翘犀赤芍粉丹通，痰郁定当加贝母，口唇须藉石膏功。",
					"type":"paragraph"
				},
				{
					"detail":"牙症元丹地草知，地骨车前芍柏栀，发热石膏升炒黑，虚加杞最相宜。",
					"type":"paragraph"
				}
			]
		},
		{
			"type":"section",
			"title":"喉舌牙三症并牙疳煎方歌",
			"content":[
				{
					"detail":"喉症栀蒡海石三，翘桔连芩各一钱，前胡三钱加入用，配成九味入方煎。",
					"type":"paragraph"
				},
				{
					"detail":"舌症二钱犀角镑，翘栀连芍一钱装，钱五丹皮木通用，八分荆芥四甘藏，还有一两鲜生地，捣汁相冲漱服康，君臣佐使前人定，须知药性配柔刚。",
					"type":"paragraph"
				},
				{
					"detail":"牙症丹皮要用三，五钱生地配成煎，钱半车前甘草四，地骨山栀各二钱，白芍元参加知柏，十味前医定下仙，要知药性平和峻，对症调医病自痊。牙疳五钱紫地丁，红花贝各三钱，赤芍葛根花粉草，银花苏木一般匀。四味并来一两四，另包六味二钱分，配得十味神方定，煎来服下定安宁。",
					"type":"paragraph"
				}
			]
		},
		{
			"type":"section",
			"title":"玉丹配法歌",
			"content":[
				{
					"detail":"玉丹矾各三分重，百草霜该用半匙，次下元丹厘许足，再加甘草末三匙，必要用时方配合，加硼少许更称奇。",
					"type":"paragraph"
				},
				{
					"detail":"玉丹方",
					"type":"paragraph"
				},
				{
					"detail":"（即玉丹配合法）",
					"type":"paragraph"
				},
				{
					"detail":"制明矾",
					"type":"paragraph"
				},
				{
					"detail":"（春夏用二分，秋冬用三分）百草霜（即锅底炭半茶匙）先研细末，然后下元丹二厘；再研细，下甘草末（三茶匙）、薄荷末（春夏三分，秋冬二分）；再研细末，入冰片（半分），再研细入瓶内勿走气，此丹过五日无效用矣。必要用时，配合俱要加硼砂少许，有痰症要吊痰者加牙皂少许。",
					"type":"paragraph"
				},
				{
					"detail":"此丹解毒、消痰、祛风、清热，喉科一切轻症，独用此丹可也。再加制蒲黄亦可，重症与金丹掺用，方用奇功。",
					"type":"paragraph"
				}
			]
		},
		{
			"type":"section",
			"title":"金丹配法歌",
			"content":[
				{
					"detail":"金丹钱八制硝君，配入蒲黄末四分，蚕末十厘为佐药，牙皂一钱五分均。此丹经岁仍堪用，冰片吹时必要增，独用非宜因性峻，出痰消肿是其能。",
					"type":"paragraph"
				},
				{
					"detail":"金丹方",
					"type":"paragraph"
				},
				{
					"detail":"制硝（一钱八分）蒲黄末（四分）先研细，次下僵蚕末（一分）、牙皂（一分）、冰片（一分），研匀入瓶中。久贮不坏，临用加入牛黄少许更妙。",
					"type":"paragraph"
				},
				{
					"detail":"此丹能消肿出痰，遇牙咬、HT舌、疔毒用此丹。如咽喉等症，初起不宜多用，因此丹性峻也。若遇重症与玉丹配合用之。",
					"type":"paragraph"
				}
			]
		},
		{
			"type":"section",
			"title":"开关散歌",
			"content":[
				{
					"detail":"喉间塞绝命难存，雄黄蚕皂各三分，麝冰皆一胆矾五，斩开关窍是其能。",
					"type":"paragraph"
				},
				{
					"detail":"开关散",
					"type":"paragraph"
				},
				{
					"detail":"牙皂末滑石姜蚕末（各一分）明矾（五分）麝香（一分）雄黄（三分）冰片（一分）如喉症牙关紧闭，以此药吹鼻，或水调灌喉，即吐恶痰。",
					"type":"paragraph"
				}
			]
		},
		{
			"type":"section",
			"title":"真禁药配法歌",
			"content":[
				{
					"detail":"禁药为君只一钱，蒲黄珠末二分仙，滑硝各四川连五，胆雄硼乳石三兼，牛黄用一冰二半，此药医喉妙难言。",
					"type":"paragraph"
				},
				{
					"detail":"真禁药方",
					"type":"paragraph"
				},
				{
					"detail":"真禁（一钱）滑石（四分）朴硝（四分）川连（五分）月石（三分）胆星（三分）熊胆（三分）乳石（二分）珍珠（三分）冰片（二分五厘）生蒲黄（二分）加牛黄更妙，各药消肿毒，除风热，开喉出痰最妙，专治牙痈、HT舌、重舌、牙症等症。",
					"type":"paragraph"
				}
			]
		},
		{
			"type":"section",
			"title":"八味口疳药歌",
			"content":[
				{
					"detail":"薄荷儿茶各二分，只加黄柏一厘轻，半分甘草珍珠末，配将龙骨二厘匀，厘半细坚香白芷，若然肿痛倍加增，且留冰片临时下，口疳勤吹妙若神。",
					"type":"paragraph"
				},
				{
					"detail":"八味口疳方",
					"type":"paragraph"
				},
				{
					"detail":"薄荷（二分）儿茶（二分）龙骨（二厘，）白芷（二厘，肿用四厘）制黄柏（一厘）珍珠（半分）甘草（半分）研极细末，匀和入瓶内，临时加冰片少许。此丹专治各种口疳、口碎及男妇咽喉肿痛，双单乳蛾、牙咬、HT舌、喉痈等症，立刻见效。以水漱之，吹口，咽下不妨。",
					"type":"paragraph"
				},
				{
					"detail":"如初起肿而热甚者，多用薄荷、冰片，取其辛凉发散。若患处不肿而不甚热，或久痛者，根据本方多加龙骨、儿茶、珠末，配成紫色吹之。如走马疳、穿牙疔毒、重舌初生、小儿胎毒口疳，照本方加牛黄、珠末。如痘后口疳亦加牛黄倍珠末，去黄柏、龙骨，须看症轻重而加减之。大凡难愈之凶症及痘后，牛黄、珠末为要药，加之无不神应。更入乳石、朱砂少许，加儿茶，此系口疳之圣药，勿轻视之。",
					"type":"paragraph"
				}
			]
		},
		{
			"type":"section",
			"title":"珠黄散配合歌",
			"content":[
				{
					"detail":"黄一珠连末二分，儿茶乳石五分均，龙三雄四冰三半，砂薄人中黄一钱。",
					"type":"paragraph"
				},
				{
					"detail":"珠黄散宝方",
					"type":"paragraph"
				},
				{
					"detail":"（治口疳口碎）珍珠（二分）川连（二分）人中黄（一钱）薄荷（一钱，冬天少用）儿茶（五分）雄黄（四分）朱砂（一钱）乳石（五分）人参叶（八分）牛黄（一分）龙骨（三分）冰片（三分半）",
					"type":"paragraph"
				}
			]
		},
		{
			"type":"section",
			"title":"口碎配合药歌",
			"content":[
				{
					"detail":"口碎儿茶赤石三，朱硼膏各一钱研，二分冰片临时下，口中碎烂霎时痊。",
					"type":"paragraph"
				},
				{
					"detail":"口碎方",
					"type":"paragraph"
				},
				{
					"detail":"儿茶（三钱）赤石脂（三钱）朱砂（一钱）硼砂（一钱）石膏（一钱，）冰片（二分，临用）如遇走马疳加牛黄（一分）、龙骨（一钱）、珍珠（二分）、元丹（二分），研吹立愈。",
					"type":"paragraph"
				}
			]
		},
		{
			"type":"section",
			"title":"龙溪散配合歌",
			"content":[
				{
					"detail":"龙溪散药内何灵，川连冰片二分临，铜绿一钱青黛五，元丹要用必三分，龙溪散治恶烂口疳症色黑者。",
					"type":"paragraph"
				},
				{
					"detail":"龙溪散",
					"type":"paragraph"
				},
				{
					"detail":"川连（二分）冰片（二分）铜绿（一钱）青黛（五分）元丹（三分）",
					"type":"paragraph"
				}
			]
		},
		{
			"type":"section",
			"title":"吹喉散配合歌",
			"content":[
				{
					"detail":"吹喉散内石脂三，硝石膏硼各一钱，冰片二分加入用，吹到喉间效若仙。",
					"type":"paragraph"
				},
				{
					"detail":"吹喉散",
					"type":"paragraph"
				},
				{
					"detail":"赤石脂（三分）冰片（二分）月石（一钱）枪硝（一钱）石膏（一钱）硼砂（一钱）如遇妇人喉中肿痛者加元丹（五分）。",
					"type":"paragraph"
				}
			]
		},
		{
			"type":"section",
			"title":"附∶尤氏喉症秘方",
			"content":[
				{
					"detail":"五福化毒丹",
					"type":"paragraph"
				},
				{
					"detail":"（如喉痹、喉癣，即将此丹噙化）参叶（二钱）真禁（二钱）珠黄散（一钱）洋参（八分）冰片（五分）白桔梗（五分）川连（五分）青黛（三分）当门子（二分）飞金（三十张）蜜和为丸，朱砂为衣。",
					"type":"paragraph"
				},
				{
					"detail":"行痰丸",
					"type":"paragraph"
				},
				{
					"detail":"（能行痰去风热，然必量人虚实服之）川郁金（二钱）栝蒌霜（五分）巴豆霜（五分）雄黄（五分）蜜丸。",
					"type":"paragraph"
				},
				{
					"detail":"雄黄解毒丸",
					"type":"paragraph"
				},
				{
					"detail":"（治哑痹风）雄黄（一两）巴豆（十四粒，去油）郁金（二钱）研末，醋丸，如绿豆大，热茶送下七丸，去痰便苏；如不吐痰者，再服七丸。如人已死，心上温者，研末灌之。",
					"type":"paragraph"
				},
				{
					"detail":"又方",
					"type":"paragraph"
				},
				{
					"detail":"巴豆（三十粒去油）郁金（一两）绿豆（一两）雄黄（一两）",
					"type":"paragraph"
				},
				{
					"detail":"犀角解毒丸",
					"type":"paragraph"
				},
				{
					"detail":"（治蛾口并小儿诸丹毒，痧痘余毒）犀角（二钱）桔梗（一两）赤苓（一钱）甘草（一钱）朴硝（二钱）生地（五钱）牛蒡子（五钱）连翘（六钱）元参（六钱）青黛（二钱）研细，糊丸如桂圆大，服一丸。有惊者，以朱砂为衣。",
					"type":"paragraph"
				},
				{
					"detail":"犀角丸",
					"type":"paragraph"
				},
				{
					"detail":"（治蛾口）犀角（三钱）羚羊角（三钱）川连（二钱）面糊为丸，如桐子大，每日三服，白汤送下。",
					"type":"paragraph"
				},
				{
					"detail":"雄黄真珠解毒丸",
					"type":"paragraph"
				},
				{
					"detail":"（治唪舌。唪舌者，舌肿而高也）雄黄（二两）珠粉（二分）乳香（五分）没药（五分）血竭（一钱）轻粉（一分）大梅片（一分）儿茶（一钱）杭粉（一钱）",
					"type":"paragraph"
				},
				{
					"detail":"化毒丸",
					"type":"paragraph"
				},
				{
					"detail":"犀角（二钱）乳香（二钱）没药（二钱）炙甘草（三钱）制黄柏（三钱）糊丸。",
					"type":"paragraph"
				},
				{
					"detail":"牛黄清心丸",
					"type":"paragraph"
				},
				{
					"detail":"（治痧后疳症）陈胆星（一两）麝香（五分）珍珠（五分）冰片（五分）川雅连（二钱）荆芥（二钱）天竺黄（二钱）犀角（一钱）文蛤（一钱）防风（一钱）玄参（一钱）白桔梗（一钱）云茯苓（一钱）当归（一钱）轻粉（三分）共为细末，和甘草、青黛为丸，如龙眼大，辰砂为衣，薄荷汤送下。",
					"type":"paragraph"
				},
				{
					"detail":"润喉膏",
					"type":"paragraph"
				},
				{
					"detail":"鹿角霜石膏九制薄荷研末，蜜浸，润喉。",
					"type":"paragraph"
				},
				{
					"detail":"走马疳方",
					"type":"paragraph"
				},
				{
					"detail":"熊胆（一钱）青黛（一钱）川连（一钱）芦荟（一钱）甜瓜蒂（一钱，）甘中黄（五分，）丁香（五分）珍珠（五分）牛黄（五分）冰片（五分）安息香（五分）炙蝉衣（五分）元寸（五分）蜣螂（五分，酒炙）夜明砂（五分，淘）以甘草膏化熊胆为丸，辰砂为衣，如桐子大，乳研化，用新笔蘸涂患处，外用桃柳枝煎汤洗鼻尖。",
					"type":"paragraph"
				},
				{
					"detail":"喉风吹药",
					"type":"paragraph"
				},
				{
					"detail":"制火硝蒲黄硼砂薄荷冰片共为末。",
					"type":"paragraph"
				},
				{
					"detail":"喉蛾吹药",
					"type":"paragraph"
				},
				{
					"detail":"白明矾（一两，用巴豆三钱八分，熬枯去豆）白芷（三厘）甘草（少许）冰片（五厘）百草霜（五厘）蒲黄（五厘）贝母（五厘）薄荷（一分）制硝（二分）",
					"type":"paragraph"
				},
				{
					"detail":"又方",
					"type":"paragraph"
				},
				{
					"detail":"百药煎（三钱）月石（七分）甘草（七分）薄荷（一钱四分）枯矾（三钱）鹿角霜（一钱八分）大梅片（五厘）牙皂（一钱八分）蒲黄（一钱八分）瓜蒂（一钱九分）常山（五分）灯心（八钱）勾钞硝（一两，）",
					"type":"paragraph"
				},
				{
					"detail":"真青药",
					"type":"paragraph"
				},
				{
					"detail":"制矾（三分）青黛（二分）百草霜（五厘）甘草（一分）薄荷（二分）元丹（一厘）月石（一分五厘）冰片（一分）",
					"type":"paragraph"
				},
				{
					"detail":"真禁药",
					"type":"paragraph"
				},
				{
					"detail":"蒲黄（一分）冰片（一分）薄荷（一分）制硝（六分）月石（三分）",
					"type":"paragraph"
				},
				{
					"detail":"膏子药",
					"type":"paragraph"
				},
				{
					"detail":"薄荷（四钱）制矾（二分）元丹（三厘）贝母（二分）甘草（五厘）百草霜（五厘）冰片（五厘）先将百草霜与矾研入元丹，再研诸药。研匀后，入冰片，以蜜调之。遇喉痹、喉癣、喉菌，须时时噙化。若症重者，宜兼服煎剂。",
					"type":"paragraph"
				},
				{
					"detail":"玉锁匙",
					"type":"paragraph"
				},
				{
					"detail":"（治风热喉闭、缠喉风）制火硝（一两五钱）制僵蚕（一钱）冰片（二分）雄黄（三钱）",
					"type":"paragraph"
				},
				{
					"detail":"通窍散",
					"type":"paragraph"
				},
				{
					"detail":"炙牙皂（十条）元寸（五厘）研末，吹鼻得嚏。",
					"type":"paragraph"
				},
				{
					"detail":"生肌散",
					"type":"paragraph"
				},
				{
					"detail":"龙骨血竭没药乳香黄丹儿茶月石赤石脂石膏冰片上药照雷公炮制。等分吹掺。",
					"type":"paragraph"
				},
				{
					"detail":"一切口舌发毒吹药",
					"type":"paragraph"
				},
				{
					"detail":"薄荷（一钱）儿茶（八分）珍珠（二分）甘草（一分）牛黄（一分）朱砂（三分）西月石（五分）冰片（一分）研细末吹。如治广疮结毒，加轻粉少许。尤氏方有天灵盖（三分）、滴乳石（一分），无西月石。",
					"type":"paragraph"
				},
				{
					"detail":"秘传十宝丹",
					"type":"paragraph"
				},
				{
					"detail":"（喉症通用）薄荷（二两）儿茶（一两）制梅矾（一两）甘草（五钱）牛黄（一钱）冰片（一钱）血竭（三钱）琥珀（三钱）珠末（三钱）滴乳石（四钱）症轻去牛黄，梅矾出痰甚捷。吹药内俱宜和用，单用亦可，此药妙甚，不可轻视。",
					"type":"paragraph"
				},
				{
					"detail":"冰黄散",
					"type":"paragraph"
				},
				{
					"detail":"（内吹、外敷，兼治丹毒）甘中白（一钱）冰片（一钱）蒲黄（一钱）甘草（五分）青黛（五分）月石（五分）薄荷（一钱五分）川连（一钱五分）桔矾（少许）尤氏方无桔矾有朴硝。",
					"type":"paragraph"
				},
				{
					"detail":"三黄散",
					"type":"paragraph"
				},
				{
					"detail":"（治颈痈、托腮、面、口、喉、舌、内结毒）大黄（一钱）姜黄（一钱）冰片（五厘）元寸（五厘）调敷患处，加姜汁、葱汁各二三匙更妙。或芭蕉、扁柏汁皆可。如喉肿不消，因气血凝滞，或痰块结而不散，此阴症也，非葱姜汁不可。",
					"type":"paragraph"
				},
				{
					"detail":"玉液上清丸",
					"type":"paragraph"
				},
				{
					"detail":"（喉痹）薄荷（十四两）柿霜（五两）桔梗（四两五钱）甘草（一两一钱）百药煎（五钱）川芎（二两八钱）砂仁（五钱）防风（一两五钱）青黛（三钱）月石（三钱）元明粉（三钱）冰片（二钱）炼蜜为丸，如桐子大，每服一丸。又治风热喉肿痛、口舌生疮等症。",
					"type":"paragraph"
				},
				{
					"detail":"白灵丹",
					"type":"paragraph"
				},
				{
					"detail":"制硝（三钱二分）明矾（一两）月石（三钱三分）入铜勺内化研。专治喉痹、菌瘤、牙宣、舌菌、松子风等症。用时酌加禁药、珠黄散吹之。",
					"type":"paragraph"
				},
				{
					"detail":"沈慕溪喉症秘方",
					"type":"paragraph"
				},
				{
					"detail":"炙鸡内金挂金灯子蒲黄薄荷鹿角胶甘草白芷冰片先以甘草、薄荷研细，再将诸药研和。治牙咬、重舌，七日愈；蛾，三日愈。",
					"type":"paragraph"
				},
				{
					"detail":"喉科金药",
					"type":"paragraph"
				},
				{
					"detail":"朱砂（三钱）雄黄（三钱）黄柏（三钱）山豆根（三钱）甘草（一钱）枯矾（三钱）牛黄（三分）冰片（三分）鸡内金（三分，炙）痰多加牙皂（五厘）",
					"type":"paragraph"
				},
				{
					"detail":"珍珠散",
					"type":"paragraph"
				},
				{
					"detail":"（治牙宣出血不止）龙骨（三钱）乌贼骨（二钱）降香节（一钱）参三七（一钱）珍珠（一钱）炙象皮（一钱）乳香（一钱）没药（一钱）冰片（二分）共研细末，以棉花蘸药塞患处，以纸抵之，用一二次即止。如有烂处，用生肌散掺之。",
					"type":"paragraph"
				},
				{
					"detail":"生肌散方二",
					"type":"paragraph"
				},
				{
					"detail":"（治牙宣腐烂）醋花蕊石（二钱）儿茶（二钱）鸡内金（二钱，）伟丹（二钱，飞）冰片（三分）大红绒灰（一钱）乳香（一钱）川连（一钱）",
					"type":"paragraph"
				},
				{
					"detail":"吹药方",
					"type":"paragraph"
				},
				{
					"detail":"（治牙宣、牙痈、牙腮等毒）冰片（三分）麝香（二分）川连（五分）珍珠（一钱）月石（一钱）牛黄（三分）大红绒灰（一钱）青黛（一钱）中白（一钱）元明粉（一钱）蜜炙黄柏（一钱）鹿角霜（二钱）雄黄（五分）文蛤（五分）如无珠粉、绒灰，加枯矾（一钱）、粉草（一钱）、铜绿（五分）、鸡内金（二钱）。",
					"type":"paragraph"
				},
				{
					"detail":"希涎散",
					"type":"paragraph"
				},
				{
					"detail":"（治弄舌、喉风）牙皂绿矾藜芦紫雪青矾冰片麝香月石元明粉",
					"type":"paragraph"
				},
				{
					"detail":"祛腐丹",
					"type":"paragraph"
				},
				{
					"detail":"（喉症代刀方、治雪口、糜口、喉疳）硼砂文蛤各等分，加鸭嘴胆矾，研末吹之。",
					"type":"paragraph"
				},
				{
					"detail":"治缠喉风一切急症方",
					"type":"paragraph"
				},
				{
					"detail":"梅矾（二两）生草（三钱）儿茶（三钱）雄黄（二钱）珍珠（六分）血珀（六分）僵蚕（四分）麝香（少许）",
					"type":"paragraph"
				},
				{
					"detail":"开关散",
					"type":"paragraph"
				},
				{
					"detail":"甘草（四钱）冰片（一分）牛黄（六分）先以甘草末入青鱼胆收干，临用加冰片、牛黄，再用络麻子末少许，和匀，但此非轻症所能用，若遇喉症，吹金、碧二丹而无用无痰者，非痰也，急加此药于金、碧二丹内吹之。",
					"type":"paragraph"
				},
				{
					"detail":"急救喉症神效方",
					"type":"paragraph"
				},
				{
					"detail":"大木鳖子（一百粒）净水洗，晒干；陈松罗茶（五钱）浓煎一大盏，浸七日，冬天浸十日，沥出晒干，以碗锋刮去黑壳，刮至白色，以麻油（六两）入广勺内。文武火煎滚，以余粒为一次入滚油中，熬至将沉，然前取出，候冷，研末，每药一钱，加冰片少许。勿向上仰，吹处宜在两旁，轻者一次即愈，重者吹二三次，有起死回生之妙。",
					"type":"paragraph"
				},
				{
					"detail":"吹口药方",
					"type":"paragraph"
				},
				{
					"detail":"川连川贝青黛冰片人中白青果将枣子去核，入内包好，红，去枣炭，用果灰各等分吹之。引经药同《疡医大全》。",
					"type":"paragraph"
				},
				{
					"detail":"药梅方",
					"type":"paragraph"
				},
				{
					"detail":"（喉症通用）用大青梅银针去蒂，清水洗，以枪硝、明矾末拌一昼夜，取起晒干以后用。",
					"type":"paragraph"
				},
				{
					"detail":"池菊（二两）滑石（二两）荆芥（一两）大贝母（一两）木通（一两）连翘（一两）花粉（一两）赤芍（一两）牛蒡子（一两）甜橘红（一两）双钩（一两）黑栀（一两）桔梗（一两）前胡（一两）赤茯苓（一两）麦门冬（二两）淡芩（二两）黄柏（二两）元参（二两）生地（三两）薄荷（三两）银花（四两）羌活（五钱）白芷（五钱）防风（五钱）熬膏收入梅子内晒干，浸入滴卤内，临症用时取淡竹叶汁煎须服之。如火冲，入童便可也。",
					"type":"paragraph"
				},
				{
					"detail":"制硝法",
					"type":"paragraph"
				},
				{
					"detail":"（名真禁）用枪硝半斤、白萝卜汁四大碗，做品字样，放盆内，浮水面上。过一夜，至明晨拿起竹片凝结挂上，味平性平者可用。再以甘草汤煮提一次。复用所开各药，煎浓去渣，入硝在内，提一次，取起晒干，用青果汁收入硝内。即名之曰真禁。",
					"type":"paragraph"
				},
				{
					"detail":"池菊（二两）滑石（二两）荆芥（一两）大贝母（一两）木通（一两）连翘（一两）花粉（一两）赤芍（一两）牛蒡子（一两）甜橘红（一两）双钩（一两）黑栀（一两）桔梗（一两）前胡（一两）赤茯苓（一两）麦门冬（二两）淡芩（二两）黄柏（二两）元参（二两）生地（三两）薄荷（三两）银花（四两）羌活（五钱）白芷（五钱）防风（五钱）将前药煎汤提好硝，硝陈久更佳。",
					"type":"paragraph"
				},
				{
					"detail":"制梅矾法",
					"type":"paragraph"
				},
				{
					"detail":"（名雪丹）青梅切下盖，去核，不可破碎。即用白矾末塞满，仍以盖盖好，竹丝签好。过一夜，将梅子平排炭火中，烧至梅成炭，取起，去灰听用。惟做时需竹丝签好，外再用泥裹之，否则恐矾走出也。",
					"type":"paragraph"
				},
				{
					"detail":"制矾，名夺命丹。任其煎煮，不可扇动。用明矾（二两五钱），打碎，度次将枪硝打碎投下；少时，再将月石二十分之三打碎投下，矾用十分，硝用三分。先以矾下，次硝，次月石，如是逐渐投入，待药铺起罐口如馒头状，方加炭火烧至干枯，取净瓦一块盖口，稍时取起。用牛黄少许为末，再用水五六匙调和，以箸挑起滴丹上，将罐仍入火内干，即起，连罐覆地上，以纸衬之于罐，取丹如豆大，人乳一杯，共入铜勺内，在炭火上烧至高突如馒头样，以文武火烧至枯如紫霞色，极松者佳，黑者不可用。凡遇口中难过之症，配入八味口疳药内吹之。",
					"type":"paragraph"
				},
				{
					"detail":"玉丹",
					"type":"paragraph"
				},
				{
					"detail":"用明矾打碎入罐内，用桴炭火，以箸搅之无块为度，再用瓦覆之。过七日，贮之听用。松者佳，坚实者不用，因能杀人也。然此矾可留作蜜调药用。",
					"type":"paragraph"
				},
				{
					"detail":"玉丹宜多制，愈陈愈佳。此即玉丹配法内之制矾也。",
					"type":"paragraph"
				},
				{
					"detail":"走马疳验方",
					"type":"paragraph"
				},
				{
					"detail":"野蔷薇根捣汁漱之，能止溃烂、去腐肉、生新肉，用叶煎汁亦可。",
					"type":"paragraph"
				},
				{
					"detail":"络麻子一味，治一切喉症，研末吹之，无不药到病除。（此味未知可是乡间俗云之HT麻子否)",
					"type":"paragraph"
				},
				{
					"detail":"酉字散",
					"type":"paragraph"
				},
				{
					"detail":"（治腐烂疼痛）鸡内金（不落水晒干研末），每钱加冰片（一分）、儿茶（二分），能止痛收功。",
					"type":"paragraph"
				}
			]
		}
	]
}