{
	"book_title":"西池集",
	"content":[
		{
			"type":"section",
			"title":"序",
			"content":[
				{
					"detail":"盖闻干健统天，坤顺得主，资生之道，含二气以，交泰之和，统三才而埏埴。德言工貌，坤道云全。淑慎温柔，阃仪斯着。至于夙钟灵气，生具慧姿，锦织回文，犹受连波之憎。艳埋青冢，空归月夜之魂。其它露鬓云鬟，沉迷苦海；啼香恕粉，填入火坑；五漏形骸，本是前生业障。三因不悟，又增今世冤愆。其间修短穷通，不能枚举；妍嗤愚智，何可胜言。总因世乏坤传，致使人难超劫。是以奏请∶太上敕命群真，阐心性于诗篇，寄棒喝于转语。既知寂静，恐堕顽空，更有真传，教渠下手。",
					"type":"paragraph"
				},
				{
					"detail":"言言玉液，无非修身立命之功；字字金针，尽是缚虎牵龙之诀。果能诚心锻炼。眼前即是玄州；根据法修持，鼎内便凝绛雪。与世牵缠世网，恋兹一息繁华。何如斩断情关，占却万年道域。西池有路，度楫在兹，聊缀卮言，用申木铎。",
					"type":"paragraph"
				},
				{
					"detail":"重阳子谨序",
					"type":"paragraph"
				}
			]
		},
		{
			"type":"section",
			"title":"咏性功十八首",
			"content":[
				{
					"detail":"月正圆时映水明，乾坤大地总莹莹。",
					"type":"paragraph"
				},
				{
					"detail":"片雁斜过潭有影，移时明月映波清。",
					"type":"paragraph"
				},
				{
					"detail":"回春子曰∶巧机适合，宝相团圆，月照寒潭，光芒四射。惟清乃，惟乃照。寂照圆通，觉灵自现。",
					"type":"paragraph"
				},
				{
					"detail":"西来妙义，至大至圆，活泼玄微，东海珠还。咦，四海汤汤水接天，水天深处自逢源。",
					"type":"paragraph"
				},
				{
					"detail":"海蟾子曰∶喜得同人注性诗，明心见性道成时，刘痴来与龙华会，醉向潭捉月迟。",
					"type":"paragraph"
				},
				{
					"detail":"灵阳子曰∶此夕欣逢巧节，清要在斯时，月光皎洁印深也，真个天星倒置。不着离奇色相，岂因空境空之，一灵透出已前珠，鱼目应知不是。",
					"type":"paragraph"
				},
				{
					"detail":"长春子曰∶心性非一物，性在心中见，水月两清，波光自不染。",
					"type":"paragraph"
				},
				{
					"detail":"灵台深广似江，源远应知流自长。",
					"type":"paragraph"
				},
				{
					"detail":"任尔毒龙争戏扰，岂如沟血污泥扬。",
					"type":"paragraph"
				},
				{
					"detail":"回春子曰∶清光如鉴，不须锻炼，一着揩磨，毒龙便现。咦，没得说，西来妙义，支履仍归。",
					"type":"paragraph"
				},
				{
					"detail":"磨不磷兮涅不缁，宠何可羡辱何辞。",
					"type":"paragraph"
				},
				{
					"detail":"静中现个团圆月，始信斯人不是痴。",
					"type":"paragraph"
				},
				{
					"detail":"回春子曰∶当头一棒，领者去会，会者颠头，融通寂灭。",
					"type":"paragraph"
				},
				{
					"detail":"恶莫憎兮善莫夸，坚持吾性漫凭他。",
					"type":"paragraph"
				},
				{
					"detail":"地雷震动真如现，一任遨游上海查。",
					"type":"paragraph"
				},
				{
					"detail":"回春子曰∶如何佛法，干天一橛，霹雳一声，不怕打杀。",
					"type":"paragraph"
				},
				{
					"detail":"浓云密雨雾凄凄，遮却本来菩萨面。",
					"type":"paragraph"
				},
				{
					"detail":"不是清风净扫除，蟾光怎得团圆现。",
					"type":"paragraph"
				},
				{
					"detail":"回春子曰∶蒲团片响，刹那一刻，翻个斤斗，菩萨出现。",
					"type":"paragraph"
				},
				{
					"detail":"性似潭水，心如大地平。",
					"type":"paragraph"
				},
				{
					"detail":"草莱生即划，风过碧波清。",
					"type":"paragraph"
				},
				{
					"detail":"回春子曰∶性不离心，心空无物，草生用划，下乘之法。",
					"type":"paragraph"
				},
				{
					"detail":"灵明一点本清虚，云去云来月自如。",
					"type":"paragraph"
				},
				{
					"detail":"应事还同光暂晦，魄生依旧现明珠。",
					"type":"paragraph"
				},
				{
					"detail":"回春子曰∶不晓参禅，那知拜佛。一拳打破，五指不撒。",
					"type":"paragraph"
				},
				{
					"detail":"心如野鸟最难驯，才出笼时便要擒。",
					"type":"paragraph"
				},
				{
					"detail":"莫使随风任南北，本来野狼藉陷深坑。",
					"type":"paragraph"
				},
				{
					"detail":"回春子曰∶分明一个月，指早是个月，日月光天德，山河壮帝都。咄，谁识！一点灵明一点金，随风扬去沉沉。",
					"type":"paragraph"
				},
				{
					"detail":"分明有个菩提种，性乱神昏何处寻。",
					"type":"paragraph"
				},
				{
					"detail":"回春子曰∶穿衣吃饭，不知饱暖，心去性空，火中莲现。",
					"type":"paragraph"
				},
				{
					"detail":"愁苗情种两都捐，外若春风内铁坚。",
					"type":"paragraph"
				},
				{
					"detail":"顺死逆生同一理，但于动静却非然。",
					"type":"paragraph"
				},
				{
					"detail":"回春子曰∶荆棘中不妨着脚，深潭内也易翻身。怕只怕清风明月，坐对青山。",
					"type":"paragraph"
				},
				{
					"detail":"人生碌碌似浮萍，业海风波何日停。",
					"type":"paragraph"
				},
				{
					"detail":"要识本来真面目，勤从月下叩真人。",
					"type":"paragraph"
				},
				{
					"detail":"回春子曰∶一盂一钵，到处为家，撞着老参，举杖便打。",
					"type":"paragraph"
				},
				{
					"detail":"浑沦元气原无象，庚甲之间觉有形。",
					"type":"paragraph"
				},
				{
					"detail":"莫道有无难自辩，须明求已胜求人。",
					"type":"paragraph"
				},
				{
					"detail":"回春子曰∶摩尼一粒，沙界难敌，龙女献来，此际得识。咦，一个孩儿两个娘，四门亲家，不得疏失了也。",
					"type":"paragraph"
				},
				{
					"detail":"外浊须知内本清，龙头虎尾按时生。",
					"type":"paragraph"
				},
				{
					"detail":"若将凡圣和为一，白雪黄芽自长成。",
					"type":"paragraph"
				},
				{
					"detail":"回春子曰∶如何是道，要撒胞溺，吃饭穿衣，全不分晓。",
					"type":"paragraph"
				},
				{
					"detail":"大道先须养性灵，灵光悟彻易归根。",
					"type":"paragraph"
				},
				{
					"detail":"总然精气神皆足，黑暗如何解炼烹。",
					"type":"paragraph"
				},
				{
					"detail":"回春子曰∶东南西北及中州，黑黑尘蒙易白头。咄，说话的颠倒了。难不难，一翻斤斗。",
					"type":"paragraph"
				},
				{
					"detail":"易非易，挣起双眸。",
					"type":"paragraph"
				},
				{
					"detail":"缄口凝神只内观，法身常现一毫端。",
					"type":"paragraph"
				},
				{
					"detail":"静中摄得灵明宝，直居中宫便是丹。",
					"type":"paragraph"
				},
				{
					"detail":"回春子曰∶得了手，闭了口。若还不去承当，竹篦何堪打走。咄咄咄，再来不值半文钱，请到方丈后去休。",
					"type":"paragraph"
				},
				{
					"detail":"长空清回原无染，云去云来只自忙。",
					"type":"paragraph"
				},
				{
					"detail":"鼓动巽风旋上下，性光明宝总归囊。",
					"type":"paragraph"
				},
				{
					"detail":"回春子曰∶一口布袋，包藏无碍，混混沌沌放不出来。",
					"type":"paragraph"
				},
				{
					"detail":"明暗休将世务分，闲来觅得己前身。",
					"type":"paragraph"
				},
				{
					"detail":"惺惺不得炎凉态，生死全抛得至真。",
					"type":"paragraph"
				},
				{
					"detail":"回春子曰∶九天之上，九泉之下，少林拳棒，上下齐打。打得开通，任放纵马。",
					"type":"paragraph"
				},
				{
					"detail":"腾腾烈焰青龙舞，渺渺清波白虎蹲。",
					"type":"paragraph"
				},
				{
					"detail":"虎尾龙头绦索系，擒归神室合真源。",
					"type":"paragraph"
				},
				{
					"detail":"回春子曰∶久别家乡，道阻且长，从今得返，方知父母妻子各各安好。咦，千年华表依然，一任桑田变海。",
					"type":"paragraph"
				}
			]
		},
		{
			"type":"section",
			"title":"跋",
			"content":[
				{
					"detail":"《易》曰∶“至哉坤元，万物资生。”所谓“顺承乎干”者，非耶，然世之女子，明坤道而合坤德者鲜矣。或痴顽结习，或奢悍成风，种种沉迷，不堪悉数。即有一二有志之辈，欲逃生死，究之性命不明，每见巫妪姑，学些口头禅语，前果后因，便为大道在是，而盲修瞎炼，自误误人！吁，此皆坤修真诀失传之故也。",
					"type":"paragraph"
				},
				{
					"detail":"今《西池集》出，泄千古不传之秘，具大慈悲，开方便门。愿普天下女子，敬信修持，穷研极究。",
					"type":"paragraph"
				},
				{
					"detail":"其中字字有功，句句有诀，莫轻轻放过。尚有楮墨难传之处，全在诚心办道，自遇真人指点。总以收心养气为下手初功，心不收，则性根昧。气不养，则命蒂失。性命双修，坤道乃全。读是集者，幸勿坐失机缘，以负作者一片度世婆心也。",
					"type":"paragraph"
				},
				{
					"detail":"灵阳子敬跋",
					"type":"paragraph"
				}
			]
		}
	]
}