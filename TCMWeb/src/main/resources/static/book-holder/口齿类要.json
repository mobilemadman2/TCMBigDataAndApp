{
	"book_title":"口齿类要",
	"content":[
		{
			"type":"section",
			"title":"茧唇一",
			"content":[
				{
					"detail":"《内经》云∶脾气开于口。又云∶脾之荣在唇。盖燥则干，热则裂，风则，寒则揭。",
					"type":"paragraph"
				},
				{
					"detail":"若唇情动火伤血；或因心火传授脾经；或因浓味积热伤脾。大要审本症察兼症，补脾气，生脾血则燥自润，火自除，风自息，肿自消。若患者忽略，治者不察，妄用清热消毒之药，或用药",
					"type":"paragraph"
				},
				{
					"detail":"治验",
					"type":"paragraph"
				},
				{
					"detail":"州守刘克新患茧唇，时出血水，内热口干，吐痰体瘦，肾虚之症悉具，用济阴地黄丸，年许而愈。",
					"type":"paragraph"
				},
				{
					"detail":"一儒者因劳役感冒，唇生疮，或用四物加黄柏、知母之类而愈。后复作，彼仍用前药，益甚。腹中阴冷，余用补中益气汤加茯苓、半夏，治之而愈。",
					"type":"paragraph"
				},
				{
					"detail":"儒者杨国华，因怒，唇口两一男子素善怒，唇肿胀，服清胃等药，时出血水，形体骨立。余用补中益气加半夏、茯桔梗，月余唇肿渐消，元气渐复。又以四物加柴胡、炒栀、丹皮、升麻、甘草数剂，乃去栀加参、术而痊。",
					"type":"paragraph"
				},
				{
					"detail":"一妇人怀抱久郁，或时胃口嘈辣，胸膈不利，月水不调而衰少，日晡发热，食少体倦，唇肿年余矣。余用归脾汤如姜汁、炒黄连、山栀，少佐吴茱萸。嘈辣顿去，饮食少进，乃去黄连，加贝母、远志。胸膈通利，饮食如常，又用加味逍遥散、归脾汤，间服百余剂，月水调而唇方愈。",
					"type":"paragraph"
				},
				{
					"detail":"一妇人怀抱久郁，患茧唇，杂用消食降火，虚症悉具，盗汗如雨，此气血虚而有热也。",
					"type":"paragraph"
				},
				{
					"detail":"用当。更以逍遥散、归脾汤，间服百余剂而唇亦瘥。",
					"type":"paragraph"
				},
				{
					"detail":"一妇人唇裂内热，二年矣。每作服寒凉之剂，时出血水，益增他症，余用加味清胃散而愈。后因怒，唇口肿胀，寒热而呕，用小柴胡，加山栀、茯苓、桔梗，诸症顿愈。复用加味逍遥一妇人善怒，下唇微肿，内热体倦。用化痰药，食少作呕，大便不实，唇出血水；用理气消导，胸膈痞满，头目不清，唇肿经闭；用清胃行血，肢体愈倦，发热烦躁，涎水涌出。余曰∶此七情损伤肝脾，误行克伐所致。遂用济生归脾汤，食进便实；用加味逍遥散，肿消热退；用补中益气汤，脾健涎止。后因怒，寒热耳痛，胸膈胀闷，唇肿甚。此怒动肝火，而伤阴血，用四物合小柴胡加山栀顿愈。又因怒，胁乳作胀，肚腹作痛，呕吐酸涎，饮食不入，小水不利。此怒动肝木而克脾土，用补中益气加川芎、芍药而愈。又劳役怒气，饮食失节，发热喘渴，体倦不食，下血如崩，唇肿炽甚。此肝经有火，不能藏血，脾经气虚，不能摄血，用补中益气加炒黑山栀、芍药、丹皮而愈。",
					"type":"paragraph"
				},
				{
					"detail":"一男子内热作渴，咳唾痰涎，大便干涩，自喜壮实，问治于余。余曰∶此脾肾阴亏阳旺之症，当壮水之主。不信，自服二陈、芩、连之类。次年下唇渐肿，小便赤涩，执守前药，唇出血水，大便黑块，小便淋沥，请余往治。余曰∶大便结黑，小便淋沥，肝肾败也；唇口肿白，脾气败也；辞不赴，竟殁。",
					"type":"paragraph"
				},
				{
					"detail":"一妇人月经不调，两足热，年余后而身亦热，劳则足腿酸疼。又年余，唇肿裂痛。又半唇裂出血，形体疲倦，饮食无味，月水不通，唇下肿如黑枣。余曰∶此肝脾血虚火症。彼不一妇人善怒，唇肿，或用消毒之药，唇胀出血，年余矣。余曰∶须养脾胃滋化源，方可愈，彼执用前药，状如翻花瘤而死。",
					"type":"paragraph"
				}
			]
		},
		{
			"type":"section",
			"title":"口疮二",
			"content":[
				{
					"detail":"口疮上焦实热，中焦虚寒，下焦阴火，各经传变所致，当分别而治之。如发热作渴饮冷，实汤。手足逆冷，肚腹作痛，中气虚寒也，用附子理中汤。晡热内热，不时而热，血虚也，用八物如丹皮、五味、麦门。发热作渴，唾痰，小便频数，肾水亏也，用加减八味丸。食少便滑，面黄肢冷，火衰土虚也，用八味丸。日晡发热，或从腹起，阴虚也，用四物、参、术、五味、麦门。不应，用加减八味丸。若热来复去，昼见夜伏，夜见昼伏，不时而动，或无定处，或从脚起，乃无根之火也，亦用前丸，及十全大补加麦门、五味。更以附子末，唾津调搽涌泉穴，若概用寒凉，损伤生气，为害匪轻。",
					"type":"paragraph"
				},
				{
					"detail":"治验",
					"type":"paragraph"
				},
				{
					"detail":"秋官赵君言，口舌生疮，劳则体倦，发热恶寒，此内伤气血之症，用补中益气加五味、进士刘华甫，口舌生疮，午前热甚，脉数而有力，用清心莲子饮稍愈。更以四物二连汤全愈。后因劳役，日晡发热，脉数而无力，用四物加参、术、柴胡少瘥。但体倦口干，再用补中益气汤而愈。",
					"type":"paragraph"
				},
				{
					"detail":"武库刘君，口舌生疮，口干饮汤，乃胃气虚而不能化生津液也。用七味白术散而痊。",
					"type":"paragraph"
				},
				{
					"detail":"廷评曲汝为口内如无皮状，或咽喉作痛，喜热饮食，此中气真寒，而外虚热也。用加减八味丸而愈。",
					"type":"paragraph"
				},
				{
					"detail":"儒者费怀德，发热，口舌状如无皮，用寒凉降火药，面赤发热，作呕少食，痰涎自出，此脾胃复伤虚寒而作也。用附子理中汤，以温补脾胃；用八味丸，补命门火，乃愈。",
					"type":"paragraph"
				},
				{
					"detail":"一男子口糜烂，脉数无力，此血虚而有火，用四物，加茯苓、白术，少用黄柏、知母，地官李孟卿子新婚，口舌糜烂，日晡益甚，用八珍汤，加五味、麦门，而口疮愈。更用加减八味丸，而元气实。",
					"type":"paragraph"
				},
				{
					"detail":"一男子唇舌生疮，口苦作呕，小便淋涩，此肝脾火动，以小柴胡，加山栀、酸枣仁、远志一儒者口苦而辣，此肺肝火症，先以小柴胡加山栀、胆草、茯苓、桑皮而渐愈。更以六君加山栀、芍药而痊瘥。若口苦胁胀，小便淋沥，此亦肝经之病，用六味丸，以滋化源。",
					"type":"paragraph"
				},
				{
					"detail":"一男子口臭，牙龈赤烂，腿膝痿软，或用黄柏等药益甚，时或口咸，此肾经虚热，余用六味丸悉瘥。",
					"type":"paragraph"
				},
				{
					"detail":"一妇人口苦胁胀，用小柴胡、山栀、黄连少愈。更以四君子加芍药、当归、柴胡而瘥。",
					"type":"paragraph"
				},
				{
					"detail":"一妇人每怒口苦，发热晡甚，以小柴胡合四物二剂。更以四物加柴胡、白术、茯苓、一妇人每怒则口苦兼辣，头痛胁胀，乳内刺痛，此肝肺之火。用小柴胡加山栀、青皮、芎、归、桑皮而安。后劳兼怒，口复苦，经水顿至，用四物加炒栀、炒胆草一剂，更以加味逍遥散",
					"type":"paragraph"
				}
			]
		},
		{
			"type":"section",
			"title":"齿痛三",
			"content":[
				{
					"detail":"齿者肾之标，口者肾之窍。诸经多有会于口者，齿牙是也。徐用诚先生云∶齿恶寒热等症，杂之邪，与外因为患。治法∶湿热甚而痛者，承气汤下之，轻者清胃散调之；大肠热而龈肿痛者，清胃散治之，重则调胃丸清之；六郁而痛者，越鞠丸解之；中气虚而痛者，补中益气汤补之；思虚伤脾而痛者，归脾汤调之；肾经虚热而痛者，六味丸补之；肾经虚寒而痛者，还少丹补之，重则八味丸主之；其属风热者，独活散；大寒犯脑者，血芷散；风寒入脑者，羌活附子汤。病症多端，当临症制宜。",
					"type":"paragraph"
				},
				{
					"detail":"治验",
					"type":"paragraph"
				},
				{
					"detail":"宗伯毛三江，胃经虚热，齿牙作痛，用补中益气加熟地、丹皮、茯苓、芍药寻愈。",
					"type":"paragraph"
				},
				{
					"detail":"廷尉张中梁齿动，或用清胃散，肢体倦怠，饮食少思，牙齿作痛。余曰∶此脾肾亏损，用安肾丸、补中益气汤兼服。外用羌活散而愈。或牙根溃烂，如喜寒恶热者，乃胃血伤也，用清胃散。若恶寒喜热者，胃气伤也，用补中益气汤。",
					"type":"paragraph"
				},
				{
					"detail":"杨考功齿动作渴，属脾胃虚弱，阴火炽甚，用补中益气加酒炒黑黄柏四剂，又服加减八味丸，诸症顿愈。又用补中益气汤而痊愈。",
					"type":"paragraph"
				},
				{
					"detail":"王侍御齿摇龈露，喜冷冻饮料食，此胃经湿热。先用承气汤以退火，又用清胃散以调理而齿固。继而用六味丸以补肾水，羌活散以祛外邪，而寻愈。",
					"type":"paragraph"
				},
				{
					"detail":"王吏部。患齿痛，或用祛风等剂，更加寒热体倦，懒食欲呕。彼以为火盛。余曰∶病因元气不足，前药复伤。遂用补中益气加茯苓、半夏，元气复而诸症愈。",
					"type":"paragraph"
				},
				{
					"detail":"郭职方善饮，齿痛腮颊肿。此胃经湿热，用清胃散加干葛、荆、防而愈。",
					"type":"paragraph"
				},
				{
					"detail":"郑吏部仲冬牙痛连脑，此肾经风寒所犯。用羌活附子汤一服即愈。此症不问冬夏，肾虚者多患之，急用此药可瘳，缓则不救。",
					"type":"paragraph"
				},
				{
					"detail":"朱工部午后有热，遇劳遗精，甚齿即痛。此脾肾虚热。先用补中益气送六味丸，更以十全大补汤而愈。",
					"type":"paragraph"
				},
				{
					"detail":"党吏部齿根肿痛，连颊。此胃经风热，用犀角升麻汤即愈。",
					"type":"paragraph"
				},
				{
					"detail":"表兄颜佥宪牙痛，右寸后半指脉洪而有力。余曰∶此大肠积热，当用寒凉之剂。自泥年高，服补阴之药，呻吟彻夜。余与同舟赴京，煎凉膈散加荆、防、石膏，与服一钟即愈。",
					"type":"paragraph"
				},
				{
					"detail":"大尹余时正素善饮，齿常浮痛，腹痛作泻。此酒积伤脾。食后用清胃散，食前解醒汤而膳部钟复斋，每劳心则齿缝胀而不能咀嚼，此元气虚弱。先用补中益气汤而痊。更用十全大补汤，虽劳不作。",
					"type":"paragraph"
				},
				{
					"detail":"儒者柴济美善饮，牙蛀不生，或时作痛，用桃仁承气汤二剂，又以清胃散加山栀、葛根一男子晡热内热，牙痛龈溃，常取小虫，此足三阴虚火，足阳明经湿热。先用桃仁承气汤二剂，又用六味地黄丸而愈。",
					"type":"paragraph"
				},
				{
					"detail":"一男子患齿痛，饮食难化，大便不实。此脾肾不足。用还少丹而愈。",
					"type":"paragraph"
				},
				{
					"detail":"一男子每足发热，牙即浮肿。此足三阴虚火。用加减八味丸，而不复作。",
					"type":"paragraph"
				},
				{
					"detail":"一男子齿浮作痛，耳面黧色，口干作渴，日晡则剧。此脾虚弱也。用补中益气汤、加减一妇人因怒齿痛，寒热作呕，用清胃等药益甚。此肝火伤胃，寒药复伤。用六君子加芍一妇人胃中嘈辣，甚则热痛，后患齿痛。此胃火生痰也。用二陈加芩、连下越鞠丸而瘳一妇人发热齿痛，日晡益甚，月水不调。此脾经血虚所致。用逍遥散加升麻寻愈。后因怒复痛，仍以前药加川芎而痊。",
					"type":"paragraph"
				},
				{
					"detail":"一妇人因怒，牙痛寒热。用小柴胡加芎、归、苓、术、山栀而疼痛止，用加味逍遥散，荆妇每产后，齿根皆动，必逾日乃止。后复怀妊，临月时，立斋翁偶至，言及此症，留十全大补汤二剂，令产后煎服，齿不复动矣。果如言，愚奇其神异，敢缀数言，附之卷末。后有作者，皆得观法焉，则先生之德，垂之永久矣。后学吴江史羊生顿首谨书。",
					"type":"paragraph"
				},
				{
					"detail":"貌云叔父芝岩先生，齿根浮肿，痛不可忍，命貌求治于立翁先生。翁曰∶此痛龈浮而不动，属于坤土，乃足阳明脉所贯络也，因胃有湿热故尔。用清胃散加山栀、玄参进一服，应手而瘥。貌谨记其梗概，以附医录，将俾后之学医者，有所准则云。嘉靖丁未仲秋，晚眷生郁貌顿首拜书。",
					"type":"paragraph"
				}
			]
		},
		{
			"type":"section",
			"title":"舌症四",
			"content":[
				{
					"detail":"经言∶舌乃心之苗，此以窍言也。以部分言之，五脏皆有所属；以症言之，五脏皆有所主。",
					"type":"paragraph"
				},
				{
					"detail":"，为阴血虚热；若咽痛舌疮，口干足热，日晡益甚，为肾经虚火；若四肢厥冷，恶寒饮食，或痰甚眼赤，为命门火衰；若发热作渴，饮冷便闭，为肠胃实火；若发热恶寒，口干喜汤，食少体倦，为脾经虚热；若舌本作强，腮颊肿痛，为脾经湿热；若痰盛作渴，口舌肿痛，为上焦有热；若思虑过度，口舌生疮，咽喉不利，为脾经血伤火动；若恚怒过度，寒热口苦，而舌肿痛，为肝经血伤火动。病因多端，当临时制宜。凡舌肿胀甚，宜先刺舌尖，或舌上，或边傍，出血泄毒，以救其急。惟舌下濂泉穴，此属肾经，虽宜出血，亦当禁针，慎之。",
					"type":"paragraph"
				},
				{
					"detail":"治验",
					"type":"paragraph"
				},
				{
					"detail":"工部徐检斋。口舌生疮，喜冷冻饮料食，或咽喉作痛，大便秘结。此实热也。用清凉饮，治仲侍御多思虑，舌作痛，用苦寒降火药，发热便血，盗汗口干，肢体日瘦。此脾气亏损，血虚之热，用加味归脾汤而愈。",
					"type":"paragraph"
				},
				{
					"detail":"一男子不慎酒色，冬喜饮冷，舌常作痛，小便频数，舌裂痰盛。此肾水枯涸，阴火无制，名，名上消，是心移热于肺，用白虎汤加人参治之。若关脉洪数有力，喜饮冷，小便黄，大便硬而自汁者，名中消，调胃承气汤下之。",
					"type":"paragraph"
				},
				{
					"detail":"学士吴北川过饮，舌本强痛，言语不清，痰气涌盛，肢体不遂。余作脾经湿痰治之而愈秋官郑过饮，舌本强肿，言语不清。此脾虚湿热。用补中益气加神曲、麦芽、干葛、泽泻而愈。",
					"type":"paragraph"
				},
				{
					"detail":"一膏粱之人患舌痛，敷服皆消毒之药，舌肿势急。余刺舌尖及两傍，出紫血杯许，肿消一二。更服犀角地黄汤一剂，翌早复肿胀，仍刺出紫血杯许，亦消一二。仍服前汤，良久舌大肿，又刺出黑血二杯许，肿渐消。忽寒热作呕，头痛作晕，脉洪浮而数，此邪虽去而真气愈伤。与补中益气倍加参、、归、术，四剂而安，又数剂而愈。",
					"type":"paragraph"
				},
				{
					"detail":"一妇人善怒，舌痛烦热，用降火化痰等药，前症益甚，两胁作胀；服流气饮，肚腹亦胀，经行不止。此肝虚不能藏血，脾虚不能统血。用加味归脾加麦门、五味而愈。若因暴怒，而患前症，用小柴胡加丹皮、山栀；血虚者，用八珍加参、术、柴胡、山栀、丹皮；虚甚须加炮一男子舌下牵强，手大指次指不仁，或大便秘结，或皮肤赤晕。此大肠血虚风热。用逍遥散加槐角、秦艽而愈。",
					"type":"paragraph"
				},
				{
					"detail":"一妇人冬患脑疽，肿痛热渴，脉洪数实。余用清热消毒散，溃之而愈。次年三月，其舌肿大，遍身患紫疔如葡萄，不计其数，手足尤多，各刺出黑血，服夺命丹七粒，出臭汗，疮热益甚，便秘二日，与大黄、芩、连各三钱，升麻、白芷、山栀、薄荷、连翘各二钱，生草一钱，水煎三五沸服，大小便出臭血甚多，下体稍退，乃磨入犀角汁，再服，舌本及齿缝出臭血，诸毒乃消，更与犀角地黄汤而愈。",
					"type":"paragraph"
				},
				{
					"detail":"一妇人善怒，舌本强，手臂麻。余曰∶舌本属脾土，肝木克之故耳。治以六君子加柴胡、芍药而愈。",
					"type":"paragraph"
				},
				{
					"detail":"先兄口舌糜烂，痰涎上壅，饮食如常，遇大风欲仆地。用补中益气汤，及八味丸即愈。间药数日仍作，每劳苦则痰盛目赤，漱以冷水，舌稍愈，顷间舌益甚，用附子片噙之即愈。服前二药诸症方痊。",
					"type":"paragraph"
				}
			]
		},
		{
			"type":"section",
			"title":"喉痹诸症五",
			"content":[
				{
					"detail":"喉痹谓喉中呼吸不通，语言不出，而天气闭塞也；咽痛嗌痛者，谓咽喉不能纳唾与食，而地乡村所患相同者，属天行运气之邪，治法当先表散。大忌酸药搽点寒药下之，恐郁其表于内，而不得出也。其病有二∶其一属火。经云∶少阳所到为喉痹。又云∶少阳同天之政，三之气，炎暑至民病喉痹，用仲景桔梗汤。或面赤斑者属阳毒，用阳毒诸方汗之可也。",
					"type":"paragraph"
				},
				{
					"detail":"其二属阴湿。经云∶太阴之盛，火气内郁成喉痹。又云∶太阴在泉，湿淫所胜，病嗌肿喉痹，用活人半夏桂枝甘草汤。或面青黑者，属阴毒，用阴毒法可汗之。",
					"type":"paragraph"
				},
				{
					"detail":"萧山先生云∶喉痹不恶寒，及寸脉大滑实于关尺者，皆属下症。宜硝石、青黛等寒药降之，或胆矾等酸剂收之。韩和先生云∶寸脉大于关尺者，宜消阳助阴。东垣先生云∶两寸脉实，为阳盛阴虚，下之则愈。故予遵此法以治前症，如鼓应桴也。",
					"type":"paragraph"
				},
				{
					"detail":"陈无择治喉痹不语，用小续命加杏仁七个，煎服甚效。本草治中气急喉痹欲死，白僵蚕为末，姜汁调下立愈。丹溪云∶僵蚕属火，而有土有水，得金气而成。治喉痹者，取其火中清化之气，以从治相火，散浊逆结滞之痰。",
					"type":"paragraph"
				},
				{
					"detail":"陈藏器每治脏寒咽闭，吞吐不利，用附子去皮脐炮裂，以蜜涂炙，蜜入内，含之勿咽云孙押班治都知潘元从喉闭，孙以药半钱，吹入喉中，少顷吐出脓血，立愈。潘诣孙谢曰∶大急之患，非明公不能救，救人之急，非药不能疗，赠金百两，愿求方以济非常之急。孙曰∶用猪牙皂角、白矾、黄连各等分，置新瓦上，焙干为末，既授为方，不受所赠。",
					"type":"paragraph"
				},
				{
					"detail":"谦甫云∶戊辰春乡村病喉痹者甚众，盖前年终之气，及当年初之气二火之邪也。用甘结芩、连、半夏、僵蚕、鼠粘子、葛根等剂发之，虚加参、、当归之类。水浆不入，先用解毒雄黄丸，醋化灌之，痰出更灌姜汁，服前药无不神验。若用胆矾酸寒点过者皆不治，盖邪郁不出故也。以上治法，《内经秘旨》救生之良法，故录之，见《医学纲目》。",
					"type":"paragraph"
				},
				{
					"detail":"治验",
					"type":"paragraph"
				},
				{
					"detail":"廷评张汝翰，患喉痛，日晡益甚，此气血虚而有热，用八珍汤而愈。后每入房，发热头痛，用补中益气加麦门、五味及六味丸常服，后不复作。",
					"type":"paragraph"
				},
				{
					"detail":"秋官叶，素阴虚，因怒忽喉痛，寒热头痛，项强目直，小便自出，此皆肝火之症。肝主筋膜，火主肿胀，火旺则血涸筋挛，自系紧急，颈项如拔，阴挺痿痹，则小便自遗。遂刺患处出毒血，用四物、柴胡、山栀、玄参、甘草而苏。再用六味丸料，以生肝血滋肾水，诸症悉愈太守叶，咽喉肿痛，痰涎不利，手足发热，喜冷冻饮料食，用清咽利膈汤二剂。不应，刺少商穴，喉少宽，痰从鼻出如胶，患处出紫血稍宽，至七日咳出秽脓而愈。",
					"type":"paragraph"
				},
				{
					"detail":"一儒者三场毕，忽咽喉肿闭，不省人事，喘促痰涌，汗出如水，肢体痿软，脉浮大而数。此饮食劳役，无根虚火上炎，用补中益气加肉桂，一剂顿苏。",
					"type":"paragraph"
				},
				{
					"detail":"义士顾克明，咽喉作痛，至夜发热，此肝肾阴虚之热。用四物，加酒炒黑黄柏、知母、麦门嘶，作渴发热，日晡足热，用滋肾丸、加减八味丸，间服三月余，喜其年富，谨疾得愈。",
					"type":"paragraph"
				}
			]
		},
		{
			"type":"section",
			"title":"喉痛六",
			"content":[
				{
					"detail":"（附乳蛾、悬痈、杨梅疮）丹溪先生云∶咽痛属血虚，用四物加竹沥。阴虚火上炎者，必用玄参；气虚加人参、竹又云∶咽喉肿痛有阴虚阳气飞越，痰结在上者，脉必浮大，重取必涩，去死为近。宜人参一味，浓煎，细细饮之，如作实症治之，祸在反掌。此发前人未发，救无穷之夭枉。余更以上焦风热积热，及膀胱阴虚等症，一二于后云云。",
					"type":"paragraph"
				},
				{
					"detail":"治验",
					"type":"paragraph"
				},
				{
					"detail":"通府李朝用，咽喉肿痛，口舌生疮。此上焦风热，先用荆防败毒散二剂，喉痛渐愈。又地官黄北盘喉痛，作渴饮冷，大便不通，此上下表里实热。用防风通圣散，治之顿愈。",
					"type":"paragraph"
				},
				{
					"detail":"地官胡诚甫，咽喉燥痛，此肾经膀胱虚热。用四物，加黄柏、知母、玄参，四剂少愈。更以人参固本丸，一剂不复发。",
					"type":"paragraph"
				},
				{
					"detail":"职方卢抑斋，咽喉肿痛，两目蒙昧，小便赤涩，此膀胱湿热。用四苓散加黄柏、黄连、知母、茵、防己，治之而顿愈。又用六味地黄丸而痊。",
					"type":"paragraph"
				},
				{
					"detail":"儒者王文远，咽喉肿痛，口舌生疮，劳则愈甚，余谓脾肺气虚，膀胱有热。以补中益气加玄参、酒炒黑黄柏、知母稍愈，乃去黄柏、知母，加山茱萸、山药乃瘥。",
					"type":"paragraph"
				},
				{
					"detail":"一儒者年逾五十，咽喉痛服凉药，或过劳痛愈甚，此中气虚热。以补中益气，加炒黑芩、连，四剂而愈，乃去芩、连，又数剂痊愈。",
					"type":"paragraph"
				},
				{
					"detail":"一儒者脚发热，则咽喉作痛，内热口干，痰涎上涌。此肾经亏损，火不归经。用补中益气加麦门、五味，及加减八味丸而痊愈。",
					"type":"paragraph"
				},
				{
					"detail":"一老人咽喉痛，小便数而赤，日晡尤甚，此膀胱阴虚，当滋化源。以补中益气加酒炒黑黄柏、知母二味，四剂咽痛稍可，乃去二味加以山茱、山药、麦门、五味，顿愈。",
					"type":"paragraph"
				},
				{
					"detail":"一男子咽喉肿痛，药不能下，针患处出紫血少愈，以破棺丹噙化，更用清咽利膈散而愈一男子素善饮，咽喉作痛，内热作渴，小便不利，饮食如常。此膀胱积热，用四苓散，加茵、大黄，四剂诸症渐退。又用清心莲子饮而安。",
					"type":"paragraph"
				},
				{
					"detail":"一星士，劳而入房，喉痛渐闭，痰涎上涌，四肢乍热。此阴虚阳气飞扬。用补中益气加宪副姜时川，癸卯冬就诊于予，右寸浮数有力，口中有疮。余曰∶此胃火传于肺也，滋味慎起居。甲辰秋复就诊，尺脉洪数而无力。余曰∶此肺金不能生肾水，宜静养以滋化源。彼云∶今喉间及耳内，不时燥痛，肢体不时发热，若无根之火殒无疑矣。后谓刘古峡云∶立斋谓我之病可疑。至乙巳孟春。古峡谓余曰∶姜公之病已如尊料。遂同余往视，喉果肿溃脉愈洪大，或用泻火之药反速其殁。",
					"type":"paragraph"
				},
				{
					"detail":"云间吴上舍年逾五十，咽喉肿痛，或针出血，神思虽清，尺脉洪数，而无伦次，按之细微如无。余曰∶有形而无痛，阳之类也，当峻补其阴，今反伤其阴血必死，已而果殁。盖此症乃肾气亏损，无根之火炎上为患，惟加减八味丸料煎服，使火归源，庶几可救。",
					"type":"paragraph"
				},
				{
					"detail":"府庠归云桥之内，产后患喉痛，服清热等剂益甚。余诊之，属膀胱经血虚也，盖膀胱之内脉上行，至颈而还，用八珍汤加牡丹皮、柴胡、酒炒黑黄柏，二剂而愈。",
					"type":"paragraph"
				},
				{
					"detail":"嘉靖辛丑仲秋，大方凭几执笔就书，咽喉间偶有痰涎，遂左顾吐之，以未及合而颈骨如摧，莫能转视，至夜增剧，潜发盗汗，手足麻冷，卧起必藉人扶持，稍动则痛连心腹，苦楚万状，不可胜数，如是者三四日。得立斋先生视之曰∶此怒动肝火，胆得火而筋挛缩。以六味地黄丸料加山栀、柴胡，以清肝火生胆血。一剂未竟日，而谈笑举动，一一如常矣。接见宾从，俱以为前日之病者罔也，先生之神妙，类多如此。惜乎，不肖疏怠蹇拙，不能尽述。姑以其亲视者，笔之以为明验耳。吴门晚学生沈大方履文再顿首谨书。",
					"type":"paragraph"
				},
				{
					"detail":"一妇人喉间作痛，两月后而溃，遍身筋骨作痛，余以为杨梅疮毒，先以萆汤，数剂而平，更以四物加萆、黄二十剂，诸症悉退。",
					"type":"paragraph"
				},
				{
					"detail":"一弥月小儿，口内患之，后延遍身，年余不愈。以萆为末，乳汁调服，母以白汤调服，月余而愈。余见《保婴粹要》。",
					"type":"paragraph"
				},
				{
					"detail":"一男子先患喉痛，复发杨梅疮。用轻粉等剂，愈而复发，仍服前药，后又大发，上溃烂，与鼻相通，臂腕数颗，其状如桃，大溃，年余不敛，虚症悉见。余以萆汤为主，兼以健脾之剂，月余而安。余见《外科枢要》。",
					"type":"paragraph"
				}
			]
		},
		{
			"type":"section",
			"title":"诸骨稻谷发鲠七",
			"content":[
				{
					"detail":"治诸骨鲠，用苎麻根杵烂丸，弹子大，将所鲠物，煎汤化下。",
					"type":"paragraph"
				},
				{
					"detail":"一方鱼骨鲠，用细茶、五倍子等分为末，吹入咽喉，立愈。",
					"type":"paragraph"
				},
				{
					"detail":"一方以犬吊一足，取其涎，徐徐咽之，即消。",
					"type":"paragraph"
				},
				{
					"detail":"又方白萼花根捣烂取汁，徐徐咽之，不可着牙。",
					"type":"paragraph"
				},
				{
					"detail":"治稻芒糠谷鲠喉，将鹅吊一足取涎，徐徐咽下，即消。",
					"type":"paragraph"
				},
				{
					"detail":"治吞钉铁金银铜钱等物，但多食肥牛脂诸般肥肉等味，随大便而下。",
					"type":"paragraph"
				},
				{
					"detail":"一方吞钱，烧炭末，白汤调下，数匙即出。或服蜜升许。或食茨菇，其钱自化。",
					"type":"paragraph"
				},
				{
					"detail":"治吞发绕喉不出，取自乱发作灰，白汤调服一钱。",
					"type":"paragraph"
				},
				{
					"detail":"治吞铁或针，用饧糖半斤浓煎，艾汁调和服之。",
					"type":"paragraph"
				},
				{
					"detail":"一方磁石，磨如枣核大，钻眼，以线穿令吞喉间，针自引出，或吞钱金银铜铁，磁石须阴阳家用验者。",
					"type":"paragraph"
				}
			]
		},
		{
			"type":"section",
			"title":"治诸鲠咒法八",
			"content":[
				{
					"detail":"子和云∶大凡鱼骨麦芒，一切竹木刺鲠于喉间，及发绊不能下；用《道藏经》中一咒法∶取东方无根水一碗，先以左手结三台印，将水置印上，后将右手持一剑，诀于水上，虚书一龙字，密咒九遍；咒曰∶吾从东方来，路傍一池水，水里一条龙，九头十八尾，问君治何物，专用此间水。连诵九遍，患者饮之，即愈。",
					"type":"paragraph"
				}
			]
		},
		{
			"type":"section",
			"title":"误吞水蛭九",
			"content":[
				{
					"detail":"治误吞水蛭，食蜜即愈，试以活蛭投蜜中，即化为水，屡验。一书云∶井中生蛭，以白马骨投之，即无，试之亦验。水蛭即蚂蝗也，虽死为末，见水复活，人吞之为害不小，治以前法",
					"type":"paragraph"
				}
			]
		},
		{
			"type":"section",
			"title":"诸虫入耳十",
			"content":[
				{
					"detail":"治百虫入耳，用盐汁灌之，或葱汁尤良，或猪肉少许，炙香置耳孔边亦出；或用细芦管入耳内，口吸之虫随出。",
					"type":"paragraph"
				},
				{
					"detail":"蜒蚰入耳，以盐少许搽耳内，即化为水。",
					"type":"paragraph"
				},
				{
					"detail":"蜈蚣入耳，以鸡肉置耳边自出。凡虫毒入腹作胀，饮好酪二升许，虫化为水，而毒亦消",
					"type":"paragraph"
				}
			]
		},
		{
			"type":"section",
			"title":"蛇入七窍及虫咬伤十一",
			"content":[
				{
					"detail":"凡蛇入七窍，劈开蛇尾，纳川椒数粒，以纸封之，其蛇自出。更煎人参汤饮之，或饮酒食蒜",
					"type":"paragraph"
				}
			]
		},
		{
			"type":"section",
			"title":"男女体气十二",
			"content":[
				{
					"detail":"治腋气，五更时，用精猪肉二大片，以甘遂末一两，拌之，挟腋下，至天明。以生甘草，煎汤饮之，良久泻出秽物，须在荒野之外，则可恐秽气传入故也，根据法三五次，即愈。虚弱者，间日为之，其他密陀僧、胡粉之类，皆塞窍以治其末耳。",
					"type":"paragraph"
				}
			]
		},
		{
			"type":"section",
			"title":"附方并注",
			"content":[
				{
					"detail":"清胃散",
					"type":"paragraph"
				},
				{
					"detail":"治胃火血燥唇裂，或为茧唇，或牙龈溃烂作痛。",
					"type":"paragraph"
				},
				{
					"detail":"黄连（炒）生地黄升麻（各一钱）牡丹皮（八分）当归（三钱二分）上水煎服。",
					"type":"paragraph"
				},
				{
					"detail":"加味清胃散",
					"type":"paragraph"
				},
				{
					"detail":"即前散加芍药、柴胡，治脾胃肝胆经热。",
					"type":"paragraph"
				},
				{
					"detail":"柴胡清肝散",
					"type":"paragraph"
				},
				{
					"detail":"治肝经怒火，风热传脾，唇肿裂，或患茧唇。",
					"type":"paragraph"
				},
				{
					"detail":"柴胡黄芩（炒，各一钱）黄连（炒）山栀（炒，各七分）当归（一钱）川芎（六分）生地黄（一钱）升麻（八分）牡丹皮（一钱）甘草（三分）上水煎服。若脾胃弱，去芩、连，加",
					"type":"paragraph"
				},
				{
					"detail":"济阴地黄丸",
					"type":"paragraph"
				},
				{
					"detail":"治阴虚火燥，唇裂如茧。",
					"type":"paragraph"
				},
				{
					"detail":"五味子熟地黄（自制杵膏）麦门冬当归肉苁蓉山茱萸（去核）枸杞子山药甘州",
					"type":"paragraph"
				},
				{
					"detail":"归脾汤",
					"type":"paragraph"
				},
				{
					"detail":"（一名济生归脾汤）治思虑伤脾，血耗唇皱，及气郁生疮，咽喉不利，发热便血，盗汗晡热等症。",
					"type":"paragraph"
				},
				{
					"detail":"木香甘草（各三分）人参白术茯苓黄（炒）当归龙眼肉远志酸枣仁（服。",
					"type":"paragraph"
				},
				{
					"detail":"加味归脾汤",
					"type":"paragraph"
				},
				{
					"detail":"即前方加柴胡、丹皮、山栀，治思虑动脾火，元气损伤，体倦发热，饮食不思，失血牙",
					"type":"paragraph"
				},
				{
					"detail":"补中益气汤",
					"type":"paragraph"
				},
				{
					"detail":"治中气伤损，唇口生疮，或齿牙作痛，恶寒发热，肢体倦怠，食少自汗，或头痛身热，烦躁作渴，气喘脉大而虚，或微细软弱。",
					"type":"paragraph"
				},
				{
					"detail":"人参黄（炒）甘草（各一钱半）白术当归橘红（各一钱）柴胡升麻（各五分）",
					"type":"paragraph"
				},
				{
					"detail":"羌活散",
					"type":"paragraph"
				},
				{
					"detail":"治风热传脾，唇口皱，或头痛目眩，或四肢浮肿如风状。",
					"type":"paragraph"
				},
				{
					"detail":"羌活茯苓薏苡仁（各等分）上每服三五钱，水煎，入竹沥一匙服。",
					"type":"paragraph"
				},
				{
					"detail":"人参理中汤",
					"type":"paragraph"
				},
				{
					"detail":"治口舌生疮，饮食少思，大便不实，或畏寒恶热，作呕腹痞。此中气不足，虚火炎上。",
					"type":"paragraph"
				},
				{
					"detail":"人参白术干姜（炮）甘草（炙，各等分）上每服五七钱，或一两，水煎服。",
					"type":"paragraph"
				},
				{
					"detail":"附子理中汤",
					"type":"paragraph"
				},
				{
					"detail":"治症同上，但四肢冷逆，或呕吐泄泻。",
					"type":"paragraph"
				},
				{
					"detail":"茯苓白芍药（各二钱）附子人参（各二钱）白术（四钱）上水煎服。",
					"type":"paragraph"
				},
				{
					"detail":"香砂六君子汤",
					"type":"paragraph"
				},
				{
					"detail":"治口舌生疮，服凉药过多，以致食少作呕，或中气虚热所致。",
					"type":"paragraph"
				},
				{
					"detail":"人参白术茯苓半夏陈皮（各一钱）藿香（八分）甘草（炒，六分）宿砂仁（炒",
					"type":"paragraph"
				},
				{
					"detail":"人参安胃散",
					"type":"paragraph"
				},
				{
					"detail":"治胃经虚热，口舌生疮，喜热饮食。",
					"type":"paragraph"
				},
				{
					"detail":"人参白茯苓（各一钱）黄芩（二钱）甘草（炙）陈皮（各五分）黄连（三分）芍药（服。",
					"type":"paragraph"
				},
				{
					"detail":"七味白术散",
					"type":"paragraph"
				},
				{
					"detail":"治虚热，口舌生疮，不喜饮冷，吐泻口干。",
					"type":"paragraph"
				},
				{
					"detail":"人参白术木香白茯苓甘草（炙）藿香（各五分）干葛（一钱）上水煎服。",
					"type":"paragraph"
				},
				{
					"detail":"四君子汤",
					"type":"paragraph"
				},
				{
					"detail":"治口舌生疮，脾胃虚弱，饮食少思，肚腹不利。",
					"type":"paragraph"
				},
				{
					"detail":"人参白术茯苓（各一钱）甘草（炙，五分）上姜枣水煎服。",
					"type":"paragraph"
				},
				{
					"detail":"六君子汤",
					"type":"paragraph"
				},
				{
					"detail":"治胃气虚热，口舌生疮，或寒凉克伐，食少吐泻。",
					"type":"paragraph"
				},
				{
					"detail":"人参白术茯苓（各一钱半）陈皮半夏甘草（各一钱）上姜枣水煎服。",
					"type":"paragraph"
				},
				{
					"detail":"二陈汤",
					"type":"paragraph"
				},
				{
					"detail":"治脾胃虚弱，口舌生疮，或中脘停痰，呕吐恶心，饮食少思等症。",
					"type":"paragraph"
				},
				{
					"detail":"陈皮茯苓半夏（各一钱半）甘草（炙，五分）上姜枣水煎服。",
					"type":"paragraph"
				},
				{
					"detail":"葛花解醒汤",
					"type":"paragraph"
				},
				{
					"detail":"治酒积，口舌生疮，或呕吐泄泻。",
					"type":"paragraph"
				},
				{
					"detail":"白豆蔻宿砂仁葛花（各五分）木香（二分）青皮（二分）陈皮茯苓猪苓人参白术神曲（炒）泽泻干姜（各三分）上水煎服，得微汗，酒病去矣。",
					"type":"paragraph"
				},
				{
					"detail":"龙胆泻肝汤",
					"type":"paragraph"
				},
				{
					"detail":"治口苦，或生疮。",
					"type":"paragraph"
				},
				{
					"detail":"柴胡（一钱）黄芩（七分）甘草人参天门冬（去心）龙胆草（酒拌炒焦）黄连（炒）山栀（炒）麦门冬知母（各五分）五味子（三分）上水煎服。",
					"type":"paragraph"
				},
				{
					"detail":"小柴胡汤",
					"type":"paragraph"
				},
				{
					"detail":"治肝胆经风热侮脾土，唇口肿痛，或寒热往来，或日晡发热，或潮热身热，或怒而发热胁痛，甚者转侧不便，两胁痞满，或泻利咳嗽，或吐酸苦水。",
					"type":"paragraph"
				},
				{
					"detail":"柴胡（一钱）黄连（一钱半）半夏人参（各一钱）甘草（炙，五分）上姜枣水煎服。",
					"type":"paragraph"
				},
				{
					"detail":"怒动肝火，牙齿痛寒热，加山栀、黄连。",
					"type":"paragraph"
				},
				{
					"detail":"栀子清肝散",
					"type":"paragraph"
				},
				{
					"detail":"治三焦及足少阳经风热，口舌生疮，或耳内作痒，出水疼痛，或胸间作痛，或寒热往来茯苓川芎芍药牛蒡子（炒）当归（各七分）柴胡山栀牡丹皮（各一钱）甘草（五分）上水煎服。",
					"type":"paragraph"
				},
				{
					"detail":"人参败毒散",
					"type":"paragraph"
				},
				{
					"detail":"（加防风、荆芥，名荆防败毒散）治一切表症，疮疡痛，发寒热，或拘头痛，脉细有力者。",
					"type":"paragraph"
				},
				{
					"detail":"人参羌活独活柴胡前胡茯苓川芎桔梗枳壳甘草（各一钱）上水煎服",
					"type":"paragraph"
				},
				{
					"detail":"夺命丹",
					"type":"paragraph"
				},
				{
					"detail":"治喉闭或疔疮，发大毒，或麻木，或呕吐，重者昏愦。若疔毒牙关紧急，用三五丸为末，水调灌下，有夺命之功。",
					"type":"paragraph"
				},
				{
					"detail":"蟾酥（干者酒化）轻粉（各五分）枯白矾寒水石（）铜绿乳香没药麝香（各朱砂（三钱）蜗牛（二十个，另研，无亦效）上为细末，用蜗牛或酒糊为丸，如绿豆大。每服一二丸，温酒或葱汤下。",
					"type":"paragraph"
				},
				{
					"detail":"东垣白芷散",
					"type":"paragraph"
				},
				{
					"detail":"治大寒犯脑，牙齿疼痛。",
					"type":"paragraph"
				},
				{
					"detail":"麻黄草豆蔻（各一钱）黄升麻（各二钱）当归熟地黄（各五分）吴茱萸白芷（各四分）本（三分）桂枝（二分半）羌活（八分）上另为末，和匀搽之。",
					"type":"paragraph"
				},
				{
					"detail":"东垣牢牙散",
					"type":"paragraph"
				},
				{
					"detail":"治牙龈露肉，牙疳肿痛，或牙齿动摇欲落，或牙齿不长，牙黄口臭。",
					"type":"paragraph"
				},
				{
					"detail":"升麻（四分）羌活地骨皮（各一两）胆草（一两半，酒浸）上为末，以温水漱口，每用少许擦之。",
					"type":"paragraph"
				},
				{
					"detail":"独活散",
					"type":"paragraph"
				},
				{
					"detail":"治风毒牙痛，或牙龈肿痛。",
					"type":"paragraph"
				},
				{
					"detail":"独活羌活川芎防风（各五分）细辛生地黄荆芥薄荷（各二钱）上每服三五钱，水煎嗽咽。",
					"type":"paragraph"
				},
				{
					"detail":"谦甫加减泻白散",
					"type":"paragraph"
				},
				{
					"detail":"治膏粱醇酒，劳心过度，肺气有伤，以致气出腥臭，涕唾稠粘，咽嗌不利，口苦干燥。",
					"type":"paragraph"
				},
				{
					"detail":"桑白皮（二钱）地骨皮片黄芩甘草（炙，各一钱）知母（七分）五味子（十粒）麦门冬（五分）桔梗（一钱）上姜枣水煎服。",
					"type":"paragraph"
				},
				{
					"detail":"犀角升麻汤",
					"type":"paragraph"
				},
				{
					"detail":"治阳明经、风热牙疼、或唇颊肿痛。",
					"type":"paragraph"
				},
				{
					"detail":"犀角（镑）升麻防风羌活（各一钱）白附子（五分）川芎白芷黄芩（各七分）甘草（三分）上水煎熟，入犀末服。",
					"type":"paragraph"
				},
				{
					"detail":"玄参升麻汤",
					"type":"paragraph"
				},
				{
					"detail":"治心脾壅热，口舌生疮，或木舌重舌，或两颊肿痛。",
					"type":"paragraph"
				},
				{
					"detail":"玄参赤芍药升麻犀角（镑）桔梗管仲黄芩（炒，各一钱）甘草（五分）上水",
					"type":"paragraph"
				},
				{
					"detail":"三黄丸",
					"type":"paragraph"
				},
				{
					"detail":"治实热口舌生疮，作渴喜冷，或齿龈肿痛等症。",
					"type":"paragraph"
				},
				{
					"detail":"黄芩黄连黄柏（各等分）上为末，水糊丸，桐子大。每服七八十丸，白汤下。",
					"type":"paragraph"
				},
				{
					"detail":"安肾丸",
					"type":"paragraph"
				},
				{
					"detail":"治肾虚牙痛腰疼。",
					"type":"paragraph"
				},
				{
					"detail":"补骨脂（炒）川楝子肉（炒）葫芦芭（炒）茴香（炒）续断（炒，各二两）桃仁杏仁（炒）山药茯苓（各二两）上为末，蜜丸，桐子大。每服五十丸，空心盐汤下。",
					"type":"paragraph"
				},
				{
					"detail":"八味丸",
					"type":"paragraph"
				},
				{
					"detail":"治肾气虚寒，牙齿作痛，面色黧黑，精神憔瘦，脚膝无力，饮食少思；或痰气上升，小便频数，齿不坚固；或口舌糜烂，畏饮冷水。即后方每料加肉桂、附子各一两。",
					"type":"paragraph"
				},
				{
					"detail":"六味丸",
					"type":"paragraph"
				},
				{
					"detail":"（加五味、肉桂，各一两，名加减八味丸）治肾经虚热，齿不固密，或作疼痛，或发热渴淋，痰气壅嗽，头晕眼花，咽燥唇裂，腰腿痿软，自汗盗汗，便血诸血失暗，水泛为痰之圣药，血虚发热之神剂。",
					"type":"paragraph"
				},
				{
					"detail":"熟地黄（八两，作膏）山茱萸肉干山药（各四两）牡丹皮泽泻（各三两）茯苓（四两）上为末，入地黄炼蜜丸，桐子大。每服七八十丸，空心食前滚汤下，地黄须自制。",
					"type":"paragraph"
				},
				{
					"detail":"滋肾丸",
					"type":"paragraph"
				},
				{
					"detail":"治肾经阴虚，齿痛或苏蚀色黑，日晡发热，脚膝无力，小便不利，肚腹胀满（详见《内知母黄柏（各酒炒，二两）肉桂（二钱）上为末，水丸桐子大。每服二百丸，空心白滚汤下。",
					"type":"paragraph"
				},
				{
					"detail":"清心莲子饮",
					"type":"paragraph"
				},
				{
					"detail":"治口舌生疮，烦躁作渴，小便赤涩，口干便浊，夜间安静，昼则举发，此热在血分。",
					"type":"paragraph"
				},
				{
					"detail":"黄芩石莲茯苓黄（炒）柴胡人参（各一钱）麦门冬地骨皮车前子（炒）甘草（各二钱半）上水煎服。",
					"type":"paragraph"
				},
				{
					"detail":"还少丹",
					"type":"paragraph"
				},
				{
					"detail":"治脾肾虚弱，齿牙作痛，或不坚固。又补虚损，生肌体，进饮食之圣药。",
					"type":"paragraph"
				},
				{
					"detail":"肉苁蓉远志（去心）茴香巴戟（去心）干山药枸杞子熟地黄石菖蒲山茱萸（去核）杜仲（去皮姜制）牛膝楮实子（炒）五味子白茯苓（各等分）上为末，枣肉并蜜丸，桐子大。每服七十丸，温酒日三服。",
					"type":"paragraph"
				},
				{
					"detail":"羌活附子汤",
					"type":"paragraph"
				},
				{
					"detail":"治冬月大寒犯脑，令人脑齿连痛，名曰脑风，为害甚速，非此莫能救。",
					"type":"paragraph"
				},
				{
					"detail":"麻黄（去节）黑附子（炮，各三分）羌活苍术（各五分）黄（一分）防风甘草升麻白僵蚕（炒去丝）黄柏白芷（各二分）佛耳草（有寒嗽者用之如无不用）上水煎服。",
					"type":"paragraph"
				},
				{
					"detail":"十全大补汤",
					"type":"paragraph"
				},
				{
					"detail":"治气血俱虚，牙齿肿痛，或口舌生疮，或恶寒发热，自汗盗汗，食少体倦，或寒热作渴，头痛眩晕，或似中风之症。",
					"type":"paragraph"
				},
				{
					"detail":"白茯苓人参当归白术黄川芎熟地黄（生者自制）白芍药（炒）甘草（炙，各一钱）肉桂（五分）上姜枣水煎服。",
					"type":"paragraph"
				},
				{
					"detail":"八珍汤",
					"type":"paragraph"
				},
				{
					"detail":"治气血俱虚，口舌生疮，或齿龈肿溃，恶寒发热，或烦躁作渴，胸胁作胀、或便血吐血人参白术白茯苓当归川芎白芍药熟地黄（各一钱）甘草（炙，五分）上姜枣水煎服。",
					"type":"paragraph"
				},
				{
					"detail":"越鞠丸",
					"type":"paragraph"
				},
				{
					"detail":"治六郁牙齿痛口疮，或胸满吐酸，饮食少思。",
					"type":"paragraph"
				},
				{
					"detail":"苍术（炒）神曲（炒）香附子山查山栀（炒）抚芎麦芽（炒，各等分）上为末，水调神曲糊丸，桐子大。每服五七十丸，滚汤下。",
					"type":"paragraph"
				},
				{
					"detail":"四物汤",
					"type":"paragraph"
				},
				{
					"detail":"（加牡丹皮、柴胡、山栀名加味四物汤）治血虚发热，口舌生疮，或牙龈肿溃，或日晡发热，烦躁不安，或因怒而致。",
					"type":"paragraph"
				},
				{
					"detail":"当归熟地黄（各三钱）芍药川药（各二钱）上水煎服。",
					"type":"paragraph"
				},
				{
					"detail":"当归补血汤",
					"type":"paragraph"
				},
				{
					"detail":"治口舌生疮，血气俱虚，热渴引饮，目赤面红，其脉洪大而虚，重按全无。",
					"type":"paragraph"
				},
				{
					"detail":"黄（炙，一两）当归（酒制，二钱）上水煎服。",
					"type":"paragraph"
				},
				{
					"detail":"元戎四物二连汤",
					"type":"paragraph"
				},
				{
					"detail":"治血虚发热，口舌生疮，或昼寒夜热。",
					"type":"paragraph"
				},
				{
					"detail":"当归生地黄白芍药川芎黄连胡黄连（各一钱）上水煎服。",
					"type":"paragraph"
				},
				{
					"detail":"犀角地黄汤",
					"type":"paragraph"
				},
				{
					"detail":"治火盛，血妄行，或吐衄，或下血。",
					"type":"paragraph"
				},
				{
					"detail":"犀角（镑）生地黄白芍药黄芩牡丹皮黄连（各一钱）上水煎熟，入犀末服。",
					"type":"paragraph"
				},
				{
					"detail":"若因怒而患，加柴胡、山栀。",
					"type":"paragraph"
				},
				{
					"detail":"当归六黄汤",
					"type":"paragraph"
				},
				{
					"detail":"治阴虚内热盗汗。",
					"type":"paragraph"
				},
				{
					"detail":"当归熟地黄（自制）生地黄黄（炒）黄连（炒黑）黄芩（炒黑）黄柏（炒黑，各一钱）上水煎服。",
					"type":"paragraph"
				},
				{
					"detail":"逍遥散",
					"type":"paragraph"
				},
				{
					"detail":"治血虚有热，口舌生疮，或口燥咽干，发热盗汗，食少嗜卧。",
					"type":"paragraph"
				},
				{
					"detail":"甘草（炙）当归芍药（炒）茯苓白术（炒）柴胡（各一钱）上水煎服。",
					"type":"paragraph"
				},
				{
					"detail":"加味逍遥散",
					"type":"paragraph"
				},
				{
					"detail":"治肝脾有火血虚，即前方加山栀、丹皮。",
					"type":"paragraph"
				},
				{
					"detail":"谦甫解毒雄黄丸",
					"type":"paragraph"
				},
				{
					"detail":"治缠喉风肿闭，或卒倒死，牙关紧急。",
					"type":"paragraph"
				},
				{
					"detail":"雄黄（一钱）郁金（一分）巴豆（十四粒，去油皮）上为末，醋糊丸，绿豆大，用热茶送下七丸，吐顽痰立苏，未吐再服，若死而心头犹热，灌下更生。",
					"type":"paragraph"
				},
				{
					"detail":"谦甫龙麝聚圣丹",
					"type":"paragraph"
				},
				{
					"detail":"治心脾客热，咽喉肿痛，或成痈不消，或舌本肿胀，口舌生疮。",
					"type":"paragraph"
				},
				{
					"detail":"川芎（一两）生地黄犀角（镑）羚羊角（镑）琥珀玄参连翘（各五分）人参赤茯苓马牙硝片脑麝香（各三钱）朱砂牛黄（各二钱）桔梗升麻铅白霜（各五钱）南砂（一两）金箔（五十片）上为末，蜜丸，龙眼大，金箔为衣，薄荷汤化下，或噙咽之。",
					"type":"paragraph"
				},
				{
					"detail":"拔萃桔梗汤",
					"type":"paragraph"
				},
				{
					"detail":"治热肿喉痹。",
					"type":"paragraph"
				},
				{
					"detail":"桔梗甘草连翘山栀薄荷黄芩（各一钱）上入竹叶水煎服。",
					"type":"paragraph"
				},
				{
					"detail":"无择玉屑无忧散",
					"type":"paragraph"
				},
				{
					"detail":"治喉风痰壅，或口舌生疮，或骨鲠不下。",
					"type":"paragraph"
				},
				{
					"detail":"玄参管仲滑石宿砂仁黄连甘草茯苓山豆根荆芥穗（各五钱）寒水石（煨）硼砂（各三钱）上为末，每服一钱，清水调下，此药又去邪辟瘟止渴。",
					"type":"paragraph"
				},
				{
					"detail":"甘桔汤",
					"type":"paragraph"
				},
				{
					"detail":"治咽喉肿痛。",
					"type":"paragraph"
				},
				{
					"detail":"甘草（六钱）苦梗（三钱）上水煎服。",
					"type":"paragraph"
				},
				{
					"detail":"白虎汤",
					"type":"paragraph"
				},
				{
					"detail":"治胃热作渴，暑热尤效。",
					"type":"paragraph"
				},
				{
					"detail":"知母石膏（各二钱）粳米（半合）上水煎服。",
					"type":"paragraph"
				},
				{
					"detail":"调胃承气汤",
					"type":"paragraph"
				},
				{
					"detail":"治中热，大便不通，咽喉肿痛，或口舌生疮。",
					"type":"paragraph"
				},
				{
					"detail":"大黄（一两）甘草（一钱五分）芒硝（四钱五分）上每服五七钱，水煎。",
					"type":"paragraph"
				},
				{
					"detail":"桃仁承气汤",
					"type":"paragraph"
				},
				{
					"detail":"（加当归一钱，名当归承气汤）治瘀血停滞，腹内作痛，或发热发狂，大便秘结。",
					"type":"paragraph"
				},
				{
					"detail":"桃仁（五十粒，去皮尖研）桂枝芒硝甘草（炙，各一钱）大黄（二钱）上水煎空心服",
					"type":"paragraph"
				},
				{
					"detail":"清热补气汤",
					"type":"paragraph"
				},
				{
					"detail":"治中气虚热，口舌如无皮状，或发热作渴。",
					"type":"paragraph"
				},
				{
					"detail":"人参白术茯苓当归（酒拌）芍药（炒，各一钱）升麻五味子麦门冬玄参甘草（炙，各五分）上水煎服。如不应，加炮姜。更不应，加附子。",
					"type":"paragraph"
				},
				{
					"detail":"清热补血汤",
					"type":"paragraph"
				},
				{
					"detail":"治口舌生疮，体倦少食，日晡益甚，或目涩热痛。",
					"type":"paragraph"
				},
				{
					"detail":"熟地黄（酒拌，一钱）黄柏知母五味子麦门冬（各五分）当归（酒拌）川芎芍（各一钱）玄参（七分）柴胡牡丹皮（各五分）上水煎服。如不应，用补中益气汤加五味治之。",
					"type":"paragraph"
				},
				{
					"detail":"清热化痰汤",
					"type":"paragraph"
				},
				{
					"detail":"治上焦有热，痰盛作渴，口舌肿痛。",
					"type":"paragraph"
				},
				{
					"detail":"贝母天花粉枳实（炒）桔梗（各一钱）黄芩黄连（各一钱二分）玄参升麻（各七分）甘草（五分）上水煎服。",
					"type":"paragraph"
				},
				{
					"detail":"升麻柴胡汤",
					"type":"paragraph"
				},
				{
					"detail":"柴胡芍药山栀子升麻木通（各一两）黄芩大青杏仁（各五钱）石膏上每服",
					"type":"paragraph"
				},
				{
					"detail":"凉膈散",
					"type":"paragraph"
				},
				{
					"detail":"治实热，口舌生疮，牙齿作痛，或喉舌肿痛，便溺秘赤，或狂言妄语，大便秘结。",
					"type":"paragraph"
				},
				{
					"detail":"大黄朴硝甘草（各一两）连翘（四两）山栀黄芩薄荷叶（各一两）上为末。每服五七钱，水煎服。如未应，当加之。",
					"type":"paragraph"
				},
				{
					"detail":"防风通圣散",
					"type":"paragraph"
				},
				{
					"detail":"治风热炽盛，口舌生疮，大便秘结，或发热烦躁，疮毒作痒等症。",
					"type":"paragraph"
				},
				{
					"detail":"防风当归川芎芍药大黄芒硝连翘薄荷麻黄桔梗石膏黄芩（各一两）",
					"type":"paragraph"
				},
				{
					"detail":"清咽利膈汤",
					"type":"paragraph"
				},
				{
					"detail":"治积热咽喉肿痛，痰涎壅盛，烦躁饮冷，大便秘结。",
					"type":"paragraph"
				},
				{
					"detail":"金银花防风荆芥薄荷桔梗（炒）黄芩（炒）黄连（炒，各一钱五分）山栀子（研）连翘（各一钱）玄参大黄（煨）朴硝牛蒡子（研）甘草（各七分）上水煎服。",
					"type":"paragraph"
				},
				{
					"detail":"密钥匙",
					"type":"paragraph"
				},
				{
					"detail":"治喉闭喉风，痰涎壅塞。",
					"type":"paragraph"
				},
				{
					"detail":"焰硝（一两五钱）白僵蚕（一钱）硼砂（五钱）脑子（一字）雄黄（二钱）上各为末，以竹管吹患处，痰涎即出。如痰涎虽出，咽喉不利，急针患处，以去恶血。",
					"type":"paragraph"
				},
				{
					"detail":"润喉散",
					"type":"paragraph"
				},
				{
					"detail":"治气郁咽喉闭塞。",
					"type":"paragraph"
				},
				{
					"detail":"桔梗（一两五钱）粉草（四钱）草紫河车（四钱）香附（三钱）百药煎（一钱五分）上又方薄荷叶、蓬砂各五钱，冰片一钱为末，吹患处甚效。",
					"type":"paragraph"
				},
				{
					"detail":"破棺丹",
					"type":"paragraph"
				},
				{
					"detail":"（─名通关散）治咽喉肿痛，水谷不下。",
					"type":"paragraph"
				},
				{
					"detail":"青盐白矾KT砂（各等分）上为末，吹患处，有痰吐出。",
					"type":"paragraph"
				},
				{
					"detail":"小续命汤",
					"type":"paragraph"
				},
				{
					"detail":"治阴毒喉痹。",
					"type":"paragraph"
				},
				{
					"detail":"麻黄（五分）防风芍药白术人参川芎附子（生）防己黄芩（各二分）桂枝",
					"type":"paragraph"
				},
				{
					"detail":"仲景半夏汤",
					"type":"paragraph"
				},
				{
					"detail":"治伤寒喉中生疮，不能发声。",
					"type":"paragraph"
				},
				{
					"detail":"半夏桂枝甘草（各等分）上每服七八钱，水煎候冷，细细咽之。",
					"type":"paragraph"
				},
				{
					"detail":"萆散",
					"type":"paragraph"
				},
				{
					"detail":"（─名换肌消毒散）治杨梅疮，不拘初起溃烂，或发于舌间喉间，并效。",
					"type":"paragraph"
				},
				{
					"detail":"萆（─名土茯苓，又名冷饭团，五钱）当归白芷皂角刺薏苡仁（各二钱）白藓皮木瓜（不犯铁器）木通金银花（各七分）甘草（五分）上水煎服。",
					"type":"paragraph"
				},
				{
					"detail":"消热消毒散",
					"type":"paragraph"
				},
				{
					"detail":"治咽喉疮肿，痰涎壅盛，或口舌生疮，大便秘结。即荆防败毒散加芩、连、硝黄。",
					"type":"paragraph"
				},
				{
					"detail":"人参固本丸",
					"type":"paragraph"
				},
				{
					"detail":"治肺气燥热，小便短赤，或肺气虚热，小便涩滞如淋，此治虚而有火之圣药也。",
					"type":"paragraph"
				},
				{
					"detail":"生地黄（酒拌）熟地黄（用生者，酒拌，铜器蒸半日）天门冬（去心）麦门冬（去心，各一盐汤，或温酒下，中寒人不可服。",
					"type":"paragraph"
				},
				{
					"detail":"刺少商穴法",
					"type":"paragraph"
				},
				{
					"detail":"穴在手大指内侧，去爪甲，针如韭叶，刺入二分许，以手自臂勒至刺处出血即消，若脓成者必须针患处，否则不治。",
					"type":"paragraph"
				}
			]
		}
	]
}