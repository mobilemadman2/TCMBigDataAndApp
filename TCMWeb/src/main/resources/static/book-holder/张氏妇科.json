{
	"book_title":"张氏妇科",
	"content":[
		{
			"type":"section",
			"title":"白蒲岭张氏女科",
			"content":[
				{
					"detail":"唐时开通年间，有一神人借宿于慈邑张氏家，次日将书付张氏之妇。开卷视之，乃女科也，初以调经，其法和气血、均寒热，而世无不育之妇；次以胎前，其法补气血、清痰火，凡有诸症必先安胎为主；次以胎前产后，其前后不同。此书数百年来隐而不发，今予得之医论十三篇而无遗症。胎前产后各各辨明，与诸家用药大有不同，传与当世医者，庶免妇女之大难。得此书者，当存好生之心，勿秘可也。",
					"type":"paragraph"
				}
			]
		},
		{
			"type":"section",
			"title":"广嗣论",
			"content":[
				{
					"detail":"凡少妇不受孕者无他，多因气血不调，寒热不均。有气盛而血虚者；气血流通，遍走四肢，使血不得积聚于子宫，子宫枯燥，往来易感阳气，不能成胎。大宜补血，使血与气相配，孕斯成矣。大凡气盛血衰者，其月水多不应期而至，或数月一至，或期年一至。医者慎不作血隔看。大宜补血，慎勿破血。有血盛而气衰者∶血不能自行，随气而动，气衰不运，多积于子宫，满则溢也。其月水不月而至，今呼为败。慎勿用养血之剂，盖养血之药又能活血，补之非徒无益，而病反加剧矣。宜重用参术补气，使气能配血，则病可愈而孕可怀也。有热胜者∶其月水必先期而至。如大热者，其腹大痛；微热者，其腹微痛。慎勿作寒痛看，虽易入阳气，岂能怀孕乎？当服寒凉之剂以调之。有寒胜者∶必月水后期而至，其腹不碍痛，若精气不能易入，岂能久存于腹？宜服温暖之药以调之。气血既平，寒热既和，则无不孕矣！",
					"type":"paragraph"
				}
			]
		},
		{
			"type":"section",
			"title":"胎前论",
			"content":[
				{
					"detail":"凡孕妇诸症别无他故，因受胎之后，气血有方，不能滋养其胎而母病至矣。气血既虚，使胎不安于母腹，须大补气血，则胎自安。有胎动而母病者，安其胎，母病愈。盖胎前患病，以安胎办主。",
					"type":"paragraph"
				},
				{
					"detail":"若胎孕一动，病必难治，医须慎之。",
					"type":"paragraph"
				}
			]
		},
		{
			"type":"section",
			"title":"产后论",
			"content":[
				{
					"detail":"夫产后之患多起于风寒、饮食之间，其余则血气为患。夏月之病多因于风，冬月之病多因于寒，惟饮食之患无定时也。盖易产之后，其病易治；难产之后，其病难治。难产必深感风寒，兼气血极虚，虽略进饮食，力不能胜，亦为之患也。产后诸症，多类伤寒，莫作伤寒治之，更莫作杂症治之。此乃女科不传之诀，医者切莫狐疑。其治法前后不同，二十日前气血未定，恶露未尽，当破血为主；二十日外气血已定，各归经络，虽有恶露，驱逐不行。凡有诸症要补气血，更兼活血，诸书以月外作杂症治之，其言谬矣。",
					"type":"paragraph"
				}
			]
		},
		{
			"type":"section",
			"title":"妇人月水",
			"content":[
				{
					"detail":"经水或一、二月一至，或期年一至，不甚瘦弱者，此气盛血衰也。慎勿作血隔治，当补血为主∶当归（三钱）川芎（二钱）芍药生地丹参玄胡小茴牛膝苏梗圆眼肉（各一钱）妇人如同前病，身体瘦弱，或发寒热，此气血两虚，血枯经闭。宜大补气血为主∶人参（五分）茯苓白术归身芍药圆眼肉（各二钱）沙参丹参生地木通（各一钱）妇人败血不日而至，此非败血，气虚故也。宜补气为主∶人参（五分）甘草（五分）白术黄茯苓阿胶（各二钱）木通（八分）妇人月水先期而至，小腹作痛，气血两热故也。当理气清火为主∶延胡索甘草（各三钱）黄山楂抚芎（各二钱）芍药苏梗丹皮木通香附（各一钱）妇人月水后期而至，此气血虚寒故也。",
					"type":"paragraph"
				},
				{
					"detail":"川芎当归艾叶香附红花（各二钱）桂枝黑姜（各五分）玄胡索木通（各一钱）",
					"type":"paragraph"
				}
			]
		},
		{
			"type":"section",
			"title":"种子方",
			"content":[
				{
					"detail":"红花桃仁玄胡香附（各二钱）小茴枳壳牛膝（各一钱）山楂（三十粒）莪术（八分）官桂（三分）如月水先期而至、加黄芩二钱；如后期而至，加酒炮姜五分。先期而至，血若紫色，黑色成块者、血热故也，加黄芩、黄连、荆芥，必不可少；后期而至，血色淡红者，痰多血少故也，又兼寒，生地二陈汤加黑姜煎服妙。",
					"type":"paragraph"
				}
			]
		},
		{
			"type":"section",
			"title":"胎前诸症",
			"content":[
				{
					"detail":"妇人胎气不固，常要小产∶人参（五分）加条芩壳砂杜仲川断糯米（一撮炒）孕妇因跌撞、压触、腹痛、血下、胎动∶川芎黄芩芍药（各三钱）当归熟地杜仲（各一钱）壳砂川断（各二钱）阿胶（一钱）胎动下血，其腹绞痛，不知儿身死活∶川芎（六钱）当归（三钱）水酒煎，作三次服。胎活即安，胎死即下。",
					"type":"paragraph"
				},
				{
					"detail":"妇人下血不止，胎上冲心，四肢逆冷几死∶阿胶杜仲（各三钱）条芩（三钱）川芎（三钱）熟艾桔梗（各二钱）陈皮竹叶（各二钱）妊妇小腹沉重，痛不可忍，二便闭塞不通，名胎压膀胱∶升麻川芎条芩杜仲山药川断（各二钱）人参（五分）黄连茯苓（各一钱）白术（土炒二钱）孕妇胎孕上冲，痛不可忍，此为子悬血虚故也。大宜补血为主∶四物汤加条芩、壳砂、桔梗、陈皮。",
					"type":"paragraph"
				},
				{
					"detail":"胎孕不安，因气血不足。血虚则随气上升，大宜补血为主；气虚随血下坠，大宜补气为主，次宜安胎。",
					"type":"paragraph"
				},
				{
					"detail":"若云“诸症不宜补”者，此医家大误事也。",
					"type":"paragraph"
				},
				{
					"detail":"孕妇厌食呕吐，此因气虚不得流通，便化为痰涎，多聚于胃，故有此症。宜补气祛痰为主。",
					"type":"paragraph"
				},
				{
					"detail":"白术川贝（各三钱）茯苓前胡（各二钱）旋复花香附壳砂陈皮（各一钱）妊妇漏胎下血，竟如月水，若待血干，非但损子，亦损其母∶熟地白术姜炭茯苓（各二钱）条芩（二钱）归身壳砂阿胶（各一钱）妊妇腹中烦闷者，气血两虚故也。心肺两经火动，名为子烦∶条芩麦冬白术茯苓芍药（各二钱）知母防风前胡（各一钱）孕妇尿涩，小便小道热痛者，名子淋∶冬葵子木通粉草（各一钱）条芩芍药赤茯苓（各二钱）孕妇腹中胎鸣，因悬高而胎失气管，故有此症，名子鸣∶川芎（三钱）川连（二钱）妊妇小便频鸣，名为转胞，气虚血热也∶人参茯苓条芩（各二钱）归身川芎芍药粉草（各一钱）妊妇遍身浮肿，脾胃气虚∶茯苓泽泻白术（各二钱）木通猪苓浓朴（各一钱）妊妇二、三月期，心腹腰痛难忍，气热肾虚故也∶六味加条芩三钱，当归、阿胶、甘草各一钱。",
					"type":"paragraph"
				},
				{
					"detail":"妊妇遍身疼痛，气血两虚，痰涎作痛∶人参加柴胡、前胡、川贝、生姜。",
					"type":"paragraph"
				},
				{
					"detail":"妊妇寒热不快者，亦气血两虚故也∶逍遥散加条芩、壳砂、生姜。",
					"type":"paragraph"
				},
				{
					"detail":"妊妇伤寒，恐热极损胎，必先安胎，后随症治之。先用条芩、壳砂，后用本症之药，切忌姜、桂、麻黄辛热之物。",
					"type":"paragraph"
				},
				{
					"detail":"妊妇痢疾，必先用条芩、壳砂以安胎，次随症治之。须忌槟榔、枳壳，恐其下胎，则病难治，须用仔细。",
					"type":"paragraph"
				},
				{
					"detail":"妊妇泄泻虚寒，因久痢之后故有此症∶五苓散加良姜。",
					"type":"paragraph"
				},
				{
					"detail":"凡妊妇服药，虽有诸症，条芩、壳砂必不可少。",
					"type":"paragraph"
				},
				{
					"detail":"黄芩安胎，清三焦之火，能降血下行；壳砂安胎，乃血中之要药，又能止痛行气；阿胶安胎，乃止血养血之药，治血虚胎动。",
					"type":"paragraph"
				},
				{
					"detail":"妊妇小产与小产不同。小产损伤胎气，不比大产瓜熟蒂圆，出于自然。以补中益气为主。小产之后，虽有诸症，必因气血虚寒而起。宜补气血，以十全大补汤为主，或人参汤加阿胶、艾叶好。",
					"type":"paragraph"
				},
				{
					"detail":"冬葵子（五钱）枳壳木通蝉蜕（各二钱）车前子（五钱）归尾（三钱）",
					"type":"paragraph"
				}
			]
		},
		{
			"type":"section",
			"title":"难产方",
			"content":[
				{
					"detail":"蝉蜕蛇蜕龟甲（各三钱）新瓦焙干为末，好酒下之，立下。",
					"type":"paragraph"
				},
				{
					"detail":"子死腹中，用牯牛粪炒为末，入醋半盏调，以青布包好，于脐上熨之立下。",
					"type":"paragraph"
				},
				{
					"detail":"妊妇血晕，不论大小产，皆有此症。大补气血为主。然大产、小产不同，小产多因气血两虚而致，其大产因败血流入肝经，致眼目黑暗，头目旋晕。宜破血为主。当先以烈火一盆，置病患口鼻之下，将好醋一钟倾入火内，使气入其口鼻之中，其神乃定，而神自醒也。后随症治之。有下血过多而晕者，以人参汤；有用心使力多而晕者，以防风通圣散加四物治之。",
					"type":"paragraph"
				}
			]
		},
		{
			"type":"section",
			"title":"产后诸症",
			"content":[
				{
					"detail":"产后血晕，败血冲肝也。",
					"type":"paragraph"
				},
				{
					"detail":"山楂（三钱）红花（二钱）桃仁官桂香附良姜莪术（各一钱）产后头痛、发热、口干、饱闷、出汗者，由饮食过多也。以消食祛风为主，数日内治∶山楂（三钱）莪术天麻桔梗陈皮麦芽红花（各一钱）黑干姜（八分）产后作寒作热，血入心肺则热，血入脾胃则寒，寒热相生故也。认为疟治者，非也。",
					"type":"paragraph"
				},
				{
					"detail":"三棱莪术红花桃仁（各二钱）官桂黑干姜（各一钱）山楂（三钱）产后四肢浮肿，因败血走注五脏，传流四肢，不能运化，或因饮食伤脾故也。以水肿治之，非也。宜五苓散加三棱、莪术二钱、山楂三钱；月内加桃仁、红花、黑姜，不必多用。",
					"type":"paragraph"
				},
				{
					"detail":"产后癫狂，如见鬼神，狂言无度，败血，热血冲心，如有所触，勿作风邪。",
					"type":"paragraph"
				},
				{
					"detail":"山楂官桂（各三钱）木香香附黑姜（各一钱）红花桃仁（各二钱）产后泄泻不止者，多因误食生冷坚硬之物，与恶血相搏，流注大肠，不能克化也。",
					"type":"paragraph"
				},
				{
					"detail":"三棱莪术红花桃仁黑干姜山楂加五苓散夫产后泄泻，多有不同。或因难产之后，气血两虚而泄泻者，泻久则寒；或因寒气所侵而泻者，久则必虚。其治法相同。",
					"type":"paragraph"
				},
				{
					"detail":"五苓散加三棱、莪术、山楂。",
					"type":"paragraph"
				},
				{
					"detail":"或因瘀血流入大肠而泄泻者。",
					"type":"paragraph"
				},
				{
					"detail":"黑姜官桂山楂红花桃仁上二症，泄久与虚寒症同治，医须仔细，一有误，十不能救一也。产后泄泻，水谷不化，粪门不闭，此虚寒极也。不论久近，治法一同。",
					"type":"paragraph"
				},
				{
					"detail":"人参（五分）白术茯苓肉桂黑姜（各二钱）猪苓泽泻（各一钱）产后泄泻，腹中作痛，大便急涩者，亦瘀血入大肠也。若久远，以虚寒治之。",
					"type":"paragraph"
				},
				{
					"detail":"黑姜官桂红花（各二钱）三棱莪术（各一钱）桃仁产后百节疼痛，由产后骨节开张，因冒风寒，败血不行，流入经络，停聚不散也。",
					"type":"paragraph"
				},
				{
					"detail":"红花桃仁（各二钱）归尾黑干姜官桂乌药秦艽（各一钱）产后小便尿血，色如鸡肝者，因产后调理失宜，恼怒伤肝心二经，流入小肠也。若流入大肠，必大肠阻难也。",
					"type":"paragraph"
				},
				{
					"detail":"红花桃仁丹皮（各二钱）木香桔梗木通香附（各一钱）产后胸胀气滞，呕逆不定，因饮食过多，聚于胃中，与痰结聚成块。上喘气急，四肢寒热，口干心闷，睡卧多惊，日近者用∶山楂（三钱）乌药（二钱）砂仁麦芽川贝母陈皮香附黑干姜（各一钱）日远者用∶三棱莪术前胡槟榔柴胡（各一钱）砂仁（二钱）产后喉中如蝉鸣，因恼怒所致，败血冲心，转入肺经，败血与气结聚成块，入于喉中。若患此症，十难救一。",
					"type":"paragraph"
				},
				{
					"detail":"肉桂红花桃仁良姜（各二钱）木通乌药陈皮（各一钱）产后泄泻，胸膈饱闷，泄泻不常，此食积也。",
					"type":"paragraph"
				},
				{
					"detail":"三棱莪术（一钱）山楂壳砂黑干姜官桂（各二钱）若久远，以虚寒治之。有粪渣可治，如屋漏黑水，必死无疑。",
					"type":"paragraph"
				},
				{
					"detail":"产后最忌泄泻，务必谨慎。",
					"type":"paragraph"
				},
				{
					"detail":"产后面黄舌干，鼻中出血，遍身斑点者，败血入于五脏六腑，转入肌肤，热结不行也，十无一生。",
					"type":"paragraph"
				},
				{
					"detail":"红花桃仁官桂丹皮（各二钱）莪术木通羌活防风荆芥（各一钱）产后发热、头痛、手足不能伸缩者，由产时失于谨慎，多冒风邪也。切不可作中风邪，以发表剂抬之。",
					"type":"paragraph"
				},
				{
					"detail":"天麻秦艽川贝防风干姜官桂苏梗产后头痛发热，腹中刺痛难忍，因寒气所侵，败血不行，结聚成块故也。不论远近同治。",
					"type":"paragraph"
				},
				{
					"detail":"山楂（三钱）干姜肉桂乌药吴萸香附玄胡红花桃仁（各二钱）苏梗（一钱）产后不言狂走。",
					"type":"paragraph"
				},
				{
					"detail":"石菖蒲麦冬防风天麻川芎川贝辰砂香附产后月外，发热发寒，饮食不进，腹中作痛，因气血两虚也。",
					"type":"paragraph"
				},
				{
					"detail":"当归芍药川芎人参白术茯苓香附产后月外，喘促痰逆，虚黄，因饮食伤胃，痰固其积也。",
					"type":"paragraph"
				},
				{
					"detail":"三棱莪术浓朴官桂黑干姜川贝陈皮桔梗香附产后月外，寒热不均，因气血两虚故也。",
					"type":"paragraph"
				},
				{
					"detail":"甘草芍药柴胡白术当归茯苓陈皮川芎香附产后月外，虚汗不止，因气血虚而遇风邪也。",
					"type":"paragraph"
				},
				{
					"detail":"白术茯苓（二钱）黄香附麦冬防风（一钱）官桂（五分）产后月外，声音不出，呕吐不止，饮食不纳。",
					"type":"paragraph"
				},
				{
					"detail":"陈皮白术茯苓香附干姜前胡黄产后诸症，多因冒风寒，为败血作祸。其干姜、红花、桃仁，乌药、肉桂、山楂、香附必不可少。",
					"type":"paragraph"
				},
				{
					"detail":"治产之症，妙在干姜。若大热重用，若微热则轻用，轻则一钱，重则三钱。须要酒炒得黑，不黑不可用，恐反生火。",
					"type":"paragraph"
				},
				{
					"detail":"产后月外，气血已定，已归经络，虽有诸症，宜大补气血。又宜活血，而诸书以芍药为产后最忌，殊不知月外诸症，非芍药不能收功。诚恐不信谈论，特备其要，以俟违者鉴之。",
					"type":"paragraph"
				},
				{
					"detail":"产后月内，口眼歪斜，角弓反张，不能伸缩，此系产时冒风邪所致。而发热头疼者，宜用此方∶天麻贝母秦艽归身官桂苏梗干姜月外犯之，亦不可作中风治。皆因气血两虚甚，宜补气血，随即祛痰为要。产后发热恶寒，月内当逐恶露为要，月外各归经络，气血两分既定而犯此症，是气血虚极。其左手脉不足，补血倍于补气；右手脉不足，补气倍于补血，切不可发表。倘因饮食不节而犯此症，月内以逐恶露之药，加山楂、麦芽、砂仁、贝母、陈皮；月外以调气补血为主，加山楂、麦芽消食行痰之药为要。最忌发表药。",
					"type":"paragraph"
				},
				{
					"detail":"产后口眼斜，手足顽麻，半身不遂，皆因不谨慎，或误下生水，或冒风邪所致。应在半年数月外发之，切不可作风邪鬼箭等症，误用针刺，并不可发表，如有一失，不可救矣。宜服此方∶红花花粉（二钱）防风荆芥独活当归秦艽羌活牛膝白术沙参茯苓川芎（各二钱）木香（八分）加灯草、老酒煎服。先服四帖，如不愈，加桑寄生二钱，肉桂八分。服二帖即痊，可加天麻二钱妙。",
					"type":"paragraph"
				}
			]
		},
		{
			"type":"section",
			"title":"安胎逐月主方补",
			"content":[
				{
					"detail":"一月名胎胚，足厥阴肝管胎，此经少气多血。",
					"type":"paragraph"
				},
				{
					"detail":"二月足少阳胆管胎，若始膏，此经气多血少。",
					"type":"paragraph"
				},
				{
					"detail":"三月名始胎，手少阴心管胎，此经少血多气。",
					"type":"paragraph"
				},
				{
					"detail":"归身茯神黄芩（时寒少用）壳砂（时寒多用）杜仲枣仁白术肉桂形体成，四个月，命门相火管胎（手少阳三焦），去枣仁、茯神，加熟地三钱。始受水精以行血脉，此经气多血少。",
					"type":"paragraph"
				},
				{
					"detail":"能动，五个月，太阴脾经管胎，去肉桂，加白术二钱。始受火精以成其气，此经少血多气。",
					"type":"paragraph"
				},
				{
					"detail":"筋骨立，六个月，阳明胃经管胎，加人参五分。如肺虚，加数倍可也，始受金精以成其筋，此经气盛血少。",
					"type":"paragraph"
				},
				{
					"detail":"毛发生，七个月，太阴肺经管胎，减砂仁至三分，加黄芩至二钱。始受木精，以成其骨，此经少血多气。",
					"type":"paragraph"
				},
				{
					"detail":"脏腑具，八个月，阳明大肠管胎，加人参钱半。始受土精以成肤，此经气盛血多。",
					"type":"paragraph"
				},
				{
					"detail":"谷气入胃，九个月，少阴肾经管胎，原方不用，用宽胎散，始受石精以成毛发，此经少血多气。",
					"type":"paragraph"
				},
				{
					"detail":"归身益母草川芎枳壳杜仲诸神备，十个月，太阳膀胱管胎，同前九个月方。临盆用催生散。脏腑、关节、人神具备，此经少气多血。",
					"type":"paragraph"
				},
				{
					"detail":"当归枳壳香附益母草川芎陈皮红花白芷奇方。产后一二日间，痢疾并心痛。",
					"type":"paragraph"
				},
				{
					"detail":"赤芍山楂归尾牛膝陈皮肉桂刘寄奴姜炭川芎香附桃仁（去衣，各一钱）日一剂，如有乳毒加白芷。",
					"type":"paragraph"
				},
				{
					"detail":"产后五六日，发热，不思饮食，有似伤寒等症。",
					"type":"paragraph"
				},
				{
					"detail":"赤芍桃仁归尾陈皮甘草山楂肉枳壳香附玄胡干姜肉桂加白芷末药方∶刘奇奴山楂香附棉花子乌豆俱炒为末（香附易玄胡，加荆芥尤妙），砂仁汤送二钱。",
					"type":"paragraph"
				},
				{
					"detail":"四物汤加减法（古方）∶四物芎归芍地黄，女科诸病是良方。",
					"type":"paragraph"
				},
				{
					"detail":"调理养血医虚损，胎产无如用此汤。",
					"type":"paragraph"
				},
				{
					"detail":"参术苓甘名八物，气虚血弱功最捷。",
					"type":"paragraph"
				},
				{
					"detail":"十全加了桂黄，大补真元与精血。",
					"type":"paragraph"
				},
				{
					"detail":"若对参苏号补心，心虚血少梦中惊。",
					"type":"paragraph"
				},
				{
					"detail":"产后感寒能服此，不须加减效如神。",
					"type":"paragraph"
				},
				{
					"detail":"下午发热本阴虚，方加知柏可痊除。",
					"type":"paragraph"
				},
				{
					"detail":"骨蒸劳热紫鳖，知柏能兼地骨皮。",
					"type":"paragraph"
				},
				{
					"detail":"妇人经水适然来，似疟汤中加小柴。",
					"type":"paragraph"
				},
				{
					"detail":"妊娠月水时时下，胶艾加之止漏胎。",
					"type":"paragraph"
				},
				{
					"detail":"经水过期阴血少，本方加桔与参。",
					"type":"paragraph"
				},
				{
					"detail":"腹内积气当为痛，香附莪棱服自行。",
					"type":"paragraph"
				},
				{
					"detail":"月经紫色及先期，方入芩连并牡皮。",
					"type":"paragraph"
				},
				{
					"detail":"小腹瘀经兜涩痛，桃红乌附莫教迟。",
					"type":"paragraph"
				},
				{
					"detail":"瘦妇血枯经涩闭，本方增入桃仁治。",
					"type":"paragraph"
				},
				{
					"detail":"肥人色淡属于痰，配合二陈成一剂。",
					"type":"paragraph"
				},
				{
					"detail":"经血行来太去多，芩连柴柏可同科。",
					"type":"paragraph"
				},
				{
					"detail":"更加荆芥与羌活，升提其气要安和。",
					"type":"paragraph"
				},
				{
					"detail":"方加芩术善安胎，胎痛砂苏郁便用。",
					"type":"paragraph"
				},
				{
					"detail":"腹大异常成水病，心胸气逆如鼓硬，鲤鱼汤煎苓术芩，减地芎加姜桔应。",
					"type":"paragraph"
				},
				{
					"detail":"胎气不安胸隔胀，枳桔加之即宣畅。",
					"type":"paragraph"
				},
				{
					"detail":"孕妇心烦号子烦，芩麦茯苓为根据傍。",
					"type":"paragraph"
				},
				{
					"detail":"芎归二味佛手名，坐草忙煎可保生。",
					"type":"paragraph"
				},
				{
					"detail":"若是难产生不下，草霜白芷一同行。",
					"type":"paragraph"
				},
				{
					"detail":"焦姜能治产后热，甘草大芎补阴血。",
					"type":"paragraph"
				},
				{
					"detail":"汗多方内减川芎，急服参防气脱。",
					"type":"paragraph"
				},
				{
					"detail":"产后血迷成血晕，恶露去多精神困，泽兰芎归荆参草，散号清魂能定晕。",
					"type":"paragraph"
				},
				{
					"detail":"黑神减芎入桂姜，炙甘黑豆炒蒲黄。",
					"type":"paragraph"
				},
				{
					"detail":"净露下胸除腹满，酒便调服效非常，产后恶露如何少，若无别症精神好。",
					"type":"paragraph"
				},
				{
					"detail":"蓦然寒热腹中疼，还是黑神真个妙。",
					"type":"paragraph"
				},
				{
					"detail":"产后惊风血不来，肚疼发热胀难挨，柴胡佛手灵脂泽，羌活红花仔细排。",
					"type":"paragraph"
				},
				{
					"detail":"产后须当四物汤，但凡初产配焦姜。",
					"type":"paragraph"
				},
				{
					"detail":"产初用芍伤生气，腻膈尤嫌熟地黄。",
					"type":"paragraph"
				},
				{
					"detail":"肠滑地归当应忌，汗多须把川芎去。",
					"type":"paragraph"
				},
				{
					"detail":"血虚腹痛赤芍良，加减四物先贤秘。",
					"type":"paragraph"
				},
				{
					"detail":"十全济阴丸",
					"type":"paragraph"
				},
				{
					"detail":"归身（酒洗）熟地香附（酒煮四两）山药白术（二两五钱）杞子人参（二两）蕲艾叶（二两去筋梗，同香附，酒醋煮一时，捣，焙）川芎白芍丹皮紫石英（火碎各一两五钱）泽兰（一两）紫河车（一具用银针刺，去紫筋，酒洗净白）上药切片，同河车入沙锅内，用陈老酒三碗、陈米醋一碗、清白童便一碗、米泔水数碗，和匀，浮药寸许，密盖不透，桑木火慢煮，以河车融化汁干为度，取出同捣极烂，捏作饼，日晒夜露三昼夜，宜在月满之时以受日精月华。仍焙干，为末，捣烂，蜜丸如梧子，每服五十丸，空腹淡盐汤下，随用早饭，使药下行，忌食生萝卜。",
					"type":"paragraph"
				},
				{
					"detail":"凡月经过期，或少或不行，皆血寒血少也。尺脉必微弱，加桂心五钱（夏三钱），黄一两（炙）。先期，血热也。脉来必数，加条芩二两（酒炒）、生地一两五钱（酒炒）。腹痛加芍药一两（酒炒）。将行而先作痛者，血实而气滞也；成块者，气凝也。脉来弦数滑大，加延胡一两（酒炒），陈皮八分，木香、柴胡梢五钱。行后作痛者，气血俱虚也，尺脉必虚涩而兼紧，加黑姜三钱，白茯苓一两，桂心五钱（夏三钱）。三五日后，腹中绵绵作痛者，或淋沥不止，血因气滞未尽也。",
					"type":"paragraph"
				},
				{
					"detail":"尺脉见沉涩，或沉弦，加木香五钱，柴胡六钱。紫色或黑色，血热之甚也。尺脉见洪数，加条芩、黄柏各一两，炒生地一两五钱（洒浸）。过期色淡，肥人则有湿痰，加茯苓、苍术（米泔、淡盐水炒）、陈皮各一两，白术五钱，减熟地一两，瘦人则血虚少而水混之，加桂心五钱。或来或断，或发寒热者，加柴胡八钱，白茯苓一两。凡经不调、多白带者，肥人主胃中湿痰流注，加制苍术、白茯苓一两五钱，减熟地一两；凡瘦人气多血少，脾虚，加木香五钱，牡蛎（）、赤石脂（）、白茯苓各一两。",
					"type":"paragraph"
				},
				{
					"detail":"凡多崩漏者，减香附、艾叶各一两，加荆芥穗（炒）一两，黄芩一两五钱。",
					"type":"paragraph"
				},
				{
					"detail":"血崩者，或多，加阿胶一两，黑姜五钱，黄一两（炙）。",
					"type":"paragraph"
				},
				{
					"detail":"元气虚弱、经水闭者，加牛膝二两。属寒加桂心五钱，属热加黄芩一两（酒炒）。",
					"type":"paragraph"
				},
				{
					"detail":"凡婢外家多忌于嫡者，必多抑郁，以致经水不调者，加法制香附二两，或血弱心虚，交感时惊恐不宁，则精气不聚，加琥珀（另研）、枣仁（隔砂略炒）、茯神各一两，辰砂（飞）、紫石英各五钱。此方十年不育者，皆主之。",
					"type":"paragraph"
				},
				{
					"detail":"调经方临期服三帖∶乌附芍芎归，桃仁索桂茴。",
					"type":"paragraph"
				},
				{
					"detail":"当归（三钱）抚芎红花（酒炒）小茴香附（酒洗，炒）赤芍（各一钱）乌药（一钱）延胡（二钱醋炒）桃仁（去皮尖四钱）赤桂（五分酒炒）姜（三片）灯心（十根）经前服。",
					"type":"paragraph"
				},
				{
					"detail":"经期后方∶四物杜续苓斛砂姜当归（一钱）熟地（一钱）芍药（二钱酒炒）杜仲（二钱）茯苓（一钱）石斛（一钱）川芎（一钱）川断（一钱五分）砂仁（五分）煨姜（一大片）枣（三枚）半饥饱服。",
					"type":"paragraph"
				},
				{
					"detail":"丸药方∶地归杜续苓斛故菟车蓉熟地当归杜仲川断故纸菟丝（各四两）肉苁蓉（二两）茯苓（二两）石斛（三两）河车（一具）",
					"type":"paragraph"
				}
			]
		},
		{
			"type":"section",
			"title":"产后总论",
			"content":[
				{
					"detail":"凡经胎诸症，皆起于气血衰、脾胃虚。而产后之气血至脾胃虚衰尤甚，是以丹溪论产当以大补气血为主。虽有他症，以末治之。夫产后忧惊劳倦，血气暴虚，诸症乘虚易入。如有气母，专耗散；如有食母，专消导。热不可用芩、连；寒不可用桂、附。寒则血气停滞，热则新血流崩。至如中外感，见三阳表症，多似可汗也。在产后而用麻黄，则重竭其阳；见三阴里症，多似可下也，在产后而用承气，则重竭其阴耳。识胁痛如肾虚，恶露之停，休用柴胡；谵语汗出乃元弱似邪之症，毋同胃实。厥有阳气之衰，难分寒热，非大补不能回阳而起弱痊。由阴血之亏，毋论刚柔，非滋荣不能舒筋而活络。又如乍寒乍热，发作有时，症似疟也，若以疟治，迁延难愈。神不守舍，言论无序，病似邪也，若以邪论，危可立待。去血多而大便燥结，苁蓉加于生化，非润肠顺气之能通。患汗多而小便短涩，六君倍用参、，必生津助液之可利，加参于生化，频服，救产后之危，长生活命，屡用苏。绝谷之人，疝、脱肛，多是元虚下陷，须用补中益气。口噤拳挛，如因血燥类风，还仗生化加参。产户入风而痛甚，宜服羌活养荣。",
					"type":"paragraph"
				},
				{
					"detail":"玉门伤冷而不闭，须选蛇、菟、萸、硫。怔仲惊悸，生化汤堪加定志。似邪恍惚，安神丸助用归脾。",
					"type":"paragraph"
				},
				{
					"detail":"因气而满闷虚损，生化加木香为佐。因食而嗳酸恶食，六君加曲、麦为良。气短者，人参、生化、杏核。气短而汗出者，再加浮麦、麻根。若内虚弱而外感深，人参宁肺堪用。咳嗽者，生化、杏、桔、知母。痰嗽而汗出者，还增半、枣、参、。若干咳嗽而大热甚，加减四物尤宜。泄泻而块痛已无。",
					"type":"paragraph"
				},
				{
					"detail":"酌用参、、肉果、诃子。痢疾而后重，如甚急，煎木香、白茯苓、陈皮。乳痈肿痛，制立两方。",
					"type":"paragraph"
				},
				{
					"detail":"未脓，栝蒌、乳、没；已脓，大补金花。呕吐绝谷分为两症，气滞，加减六和；血滞，安胃行血。",
					"type":"paragraph"
				},
				{
					"detail":"须知苏木、棱、莪大能破血，青皮、枳实最消胀满。要识耗气破血之剂损伤荣卫，止可施子少壮，岂宜用于胎产。大抵新产之后，须问恶露何如？块痛未除，不可遽加、术。腹中痛止，补中益气无疑。",
					"type":"paragraph"
				},
				{
					"detail":"至如阳亡脱汗，气虚喘促，须服加参生化，是从权也。又如阳亡大热，血崩厥晕，速煎生化原方，乃急救也。治法当遵丹溪而固本，服法宜效太仆而加频。",
					"type":"paragraph"
				}
			]
		},
		{
			"type":"section",
			"title":"生化汤论",
			"content":[
				{
					"detail":"一产后气血暴虚，理宜大补。但恶露未尽，用补须兼行滞，能化又能生，攻块无损元气，行中又兼补，始得万全。以四物汤理产，误人多矣。地黄性寒滞血，白芍酸寒无补故也。",
					"type":"paragraph"
				},
				{
					"detail":"一产后有块痛，名儿枕。世多专先耗散，后议补，又立消补混方。殊不知旧血须消化，新血当生养。若专攻旧，生亦不宁，世以济坤丹（又名回生丹）治产，用以攻血块，下胞落胎。虽见速效，其元气未免亏损，平安产妇莫视良剂，不得已用一丸可矣，不必多服。",
					"type":"paragraph"
				},
				{
					"detail":"一生化汤因药性功用而名也。夫产后血块当消，新血宜生，若专消则新血不宁，如专生则旧血交滞。考诸药性，惟芎、归、桃仁善破旧血，骤生新血，佐以炮姜，甘草，引入肝肺，生血利气，行中有补，化中有生，实产后妙方也。",
					"type":"paragraph"
				},
				{
					"detail":"生化汤",
					"type":"paragraph"
				},
				{
					"detail":"当归（八钱）川芎（三钱）桃仁（去皮尖十五粒）黑姜炙甘草（各五分一本有陈皮）煎好，入酒七匙。带热服，要在一二时内未进饮食前连进三服，服多而频则瘀速化，而骤生新血，自免晕症。若胎前禀弱，及产后劳倦，又当再服两帖，以防危倦。且产妇服一帖，精神渐增，自不厌服药之多。若照常间服一帖，只能扶危；若虚人见危症又热症，坠胎或劳甚，身潮头痛，服至四五帖必安矣。如血痛又当再服。",
					"type":"paragraph"
				},
				{
					"detail":"凡将产时，预制二三帖，至胞衣一破，速煎一帖，候见下地即服。不问正产、半产，虽少壮产妇平安无恙，宜服两帖，以消块生养新血。",
					"type":"paragraph"
				},
				{
					"detail":"新产及三日内服生化汤，两三日痛块未除再服。七日内血块未除，不可加参、、术，致痛不止。",
					"type":"paragraph"
				}
			]
		}
	]
}