{
	"book_title":"女科旨要",
	"content":[
		{
			"type":"section",
			"title":"卷一",
			"content":[
				{
					"type":"section",
					"title":"妇女逐年经症",
					"content":[
						{
							"detail":"室女十三四岁行经。或行或痛。或发热。身体不宁。口苦面红。寒热不定。头目晕花。",
							"type":"paragraph"
						},
						{
							"type":"section",
							"title":"八物汤",
							"content":[
								{
									"detail":"白芷(一钱五分)羌活(上部身体不痛不用)砂仁桂枝(无寒不用)白术(各二钱)香附(二钱五分)分二帖。加姜(三片)葱(三根)空心热服。如有血气攻心痛。加干漆。元胡索。(各三分)嗽痰气急。加半夏。桔梗。杏仁。五味。(各三分)",
									"type":"paragraph"
								}
							]
						},
						{
							"type":"section",
							"title":"和气散",
							"content":[
								{
									"detail":"浓朴(五分)陈皮藿香(六分)白术延胡枳壳(各三钱)香附(炒五钱)草果(热不用)甘草砂仁小茴(各二钱)木香(二钱)为末。或丸。或散。每服(二钱)空心下室女十五六岁。经水不通。日夜寒热。手足麻痹。头痛。恶心。呕吐。腹中忽然结块冲痛。",
									"type":"paragraph"
								},
								{
									"detail":"此因误食生冷所致。",
									"type":"paragraph"
								}
							]
						},
						{
							"type":"section",
							"title":"四物调经汤",
							"content":[
								{
									"detail":"当归川芎柴胡黄芩白芍(各三钱五分)香附(五钱)青皮砂仁甘草(各一钱五分)熟地白术陈皮枳壳小茴(炒)三棱莪术(各一钱)红花(五分)白芷(二钱五分)肉桂(一钱)分四帖。加姜(三片)葱(三根)空心煎服。如上部痛。加羌活(二钱)下部痛加独活(二钱)咳嗽加半夏(三钱)延胡干漆(各二钱五分)寒热疟疾。加常山。草果。香附(各三钱)泄泻。吐。心闷。加豆蔻。粟壳。木香。(各三钱)妇女十七八岁。经脉不通。或阻半月。或阻百日半年。颜色青黄。饮食不思。寒热。头痛。",
									"type":"paragraph"
								},
								{
									"detail":"目晕。肚中结块。烦闷。呕吐。膨胀。此因脾胃虚弱。气血不行而致。",
									"type":"paragraph"
								}
							]
						},
						{
							"type":"section",
							"title":"和气八物汤",
							"content":[
								{
									"detail":"人参茯苓熟地小茴(各三钱)白术川芎(各四钱)甘草黄芩柴胡枳壳(各一钱)当归白芍香附(各六钱)分四帖。加姜(三片)灯心(一团)空心热服。如肚痛。加延胡。干漆。(各三钱)呕吐。恶心。加良姜。砂仁。(各三钱)手足麻痹。加肉桂(一钱五分)咳嗽。加杏仁。五味。款冬花。(各二钱)",
									"type":"paragraph"
								}
							]
						},
						{
							"type":"section",
							"title":"柴胡汤",
							"content":[
								{
									"detail":"当归(五钱)白芍柴胡黄芩(各三钱)熟地甘草(各一钱)半夏川芎(各二钱)人参麦冬(各二钱)分四帖。加姜(三片)空心热服。如少睡。加枣仁。呕吐。加砂仁(三钱)白术(二钱五分)香附(三钱)嗽。加杏仁。(一钱五分)五味(一钱)苏叶。桔梗。(各三钱)",
									"type":"paragraph"
								}
							]
						},
						{
							"type":"section",
							"title":"调经丸",
							"content":[
								{
									"detail":"当归(二两)白术浓朴赤芍熟地小茴枳壳(各一两二钱)陈皮砂仁三棱干漆甘草白芷(各一两)青皮陈艾(各二钱)粉草(五钱)香附(醋制五两)川芎(一两五钱)为末。米醋糊丸。空心米汤下。三四十丸。",
									"type":"paragraph"
								},
								{
									"detail":"妇人十九二十嫁出时。但遇经脉动时。遍身疼痛。手足麻痹。或寒热头目昏眩。或由感冒而致。当急用乌金散。多二帖。少一帖可愈。",
									"type":"paragraph"
								}
							]
						},
						{
							"type":"section",
							"title":"乌金散",
							"content":[
								{
									"detail":"浓朴苍术川芎茯苓当归半夏白芍羌活独活牛膝(各三钱)陈皮桔梗白芷枳壳(各一钱五分)麻黄(四分)甘草(五分)桂枝(一钱五分)分四帖。加姜(三片)葱白(二个)空心热服。嗽加杏仁。五味。(各二钱)泄泻。加枳壳。豆蔻。粟壳。(各一钱五分)妇人二十一二。经脉不调。赤白带。或如梅汁。或片。或二三月不行。潮热咳嗽。饮食不思。四肢困倦。若此症日久不治。则成骨蒸痨。急服八物温经汤。若带如鱼脑者。冷极须继用",
									"type":"paragraph"
								}
							]
						},
						{
							"type":"section",
							"title":"八物温经汤",
							"content":[
								{
									"detail":"当归香附鹿茸(醋炙如热少用)川芎熟地白术山萸小茴(各二钱)甘草(一钱)分四帖。加姜(三片)空心服。如盗汗。加枣仁。黄。(各二钱)嗽。加杏仁。五味子。(各二钱)潮热。加黄芩。柴胡。(各二钱)妇人二十三四。腹心胀满。气升上隔。饮食不思。腹结块成瘼。此因经后潮热。误食生冷。",
									"type":"paragraph"
								},
								{
									"detail":"聚成痰饮。若不早治。复成大患。",
									"type":"paragraph"
								}
							]
						},
						{
							"type":"section",
							"title":"君子汤",
							"content":[
								{
									"detail":"陈皮茯苓枳实川芎赤芍苏叶槟榔桔梗白术半夏(各二钱)当归香附浓朴(各三钱)甘草(一钱)红花黄连(酒炒)柴胡(各一钱)砂仁(一钱五分)分八帖。加姜(三片)空心服。如嗽。加五味子。杏仁。(各二钱)口渴潮热。加竹沥。(二匙)酒水各半煎。",
									"type":"paragraph"
								},
								{
									"detail":"妇人二十五六。血海虚冷。经脉不调。或时腹下疼痛。或白带。或鱼脑髓。或米汁。信期不定。每日淋漓不止。面色青黄。四肢无力。头晕眼花。此气血两虚之症。",
									"type":"paragraph"
								}
							]
						},
						{
							"type":"section",
							"title":"加味四物汤",
							"content":[
								{
									"detail":"当归鹿茸白芍香附(各三钱)川芎熟地(各二钱五分)黄白术茯苓黄芩陈皮(去白)砂仁人参阿胶小茴山萸(各二钱)沉香粉草(各一钱)延胡(二钱)分四帖。加姜(三片)煎。空心服。如咳嗽潮热。加五味子。杏仁。(各五分)竹沥少许",
									"type":"paragraph"
								}
							]
						},
						{
							"type":"section",
							"title":"乌鸡丸",
							"content":[
								{
									"detail":"(此方善调经如有热者忌用。)人参砂仁(各五钱)白术川芎熟地当归浓朴香附(各一两)海金砂银虫砂柏叶(各二两)僵蚕防风(各五钱)粉草(二钱五分)共为末。外用乌骨雄鸡（一只）三年陈者。用竹刀杀之。去毛血头足肚杂。洗净。用陈酒一大升。将药末分三分。以一分纳鸡肚内。一分入汤内。一分留下。听用。文武火煮熟。将鸡骨拆开。熬干原汁。取鸡骨肉药末。晒干为细末。同留下一分药末和匀。以米饭为丸。每日空心酒下五十丸(〔吴按〕前卷乌鸡丸药味纯和。与广东白凤丸同功。乃妇科良剂。此丸重用金石。岂可常服。若删去二砂。为八珍加减。亦可用也。)妇人二十七八。身体困倦。少食。经水时时淋沥不止。或块或片。或流赤白黄水。面色青黄。眼花。四肢酸痛。将成崩漏。",
									"type":"paragraph"
								}
							]
						},
						{
							"type":"section",
							"title":"止经汤",
							"content":[
								{
									"detail":"当归(五钱)白芍川芎(各四钱)阿胶(炒)黄芩蒲黄(炒)柏叶(盐水炒)白术(各三钱)砂仁(二钱)香附熟地(各四钱)炙甘草(一钱)分四帖。加姜(三片)如嗽。",
									"type":"paragraph"
								},
								{
									"detail":"加五味子。杏仁。(各三钱)气急。加半夏。苏叶。(各二钱)泄泻。加豆蔻。粟壳。(各二钱)肚痛。加枳壳。延胡。干漆。(各三钱)若虚冷。可服前补经汤。或乌鸡丸。以补心血。若口干潮热。不可用乌鸡丸。可服八珍散。以扶脾胃。切忌乱服药。若已半年不调。",
									"type":"paragraph"
								},
								{
									"detail":"用调经散可治。",
									"type":"paragraph"
								},
								{
									"detail":"妇人二十九三十。连年生育。气散血虚。经脉不和。或二三月不行。不时腹痛。结成血块。日倦夜热。饮食少思。此血虚胃热。抑或劳倦而致。先服红花当归散。后服八物汤。",
									"type":"paragraph"
								}
							]
						},
						{
							"type":"section",
							"title":"红花当归散",
							"content":[
								{
									"detail":"当归(六钱)川芎赤芍熟地黄芩香附延胡浓朴(各四钱)小茴柴胡陈皮莪术牛膝(各二钱)三棱(先服二钱后少用)甘草(五分)红花(一钱)先服分八帖。少加姜。水煎。空心服。如恶心。呕吐。加砂仁。(一钱五分)良姜。(一钱五分)泄泻。加豆蔻。粟壳。(各三钱)遍身痛。加羌活。独活。(各二钱)嗽。气急。加杏仁。五味。桔梗。苏叶。(各一钱)妇人三十四五。血气脾胃俱虚。或经水动时。当风坐卧失避。身入虚邪。遍身麻痹。经脉受风。咳嗽有痰。用减味五积交加散。兼八物汤治之。",
									"type":"paragraph"
								}
							]
						},
						{
							"type":"section",
							"title":"减味五积交加散",
							"content":[
								{
									"detail":"羌活(五分)当归川芎独活(二钱)白芷浓朴苍术枳壳防风陈皮半夏柴胡桔梗茯苓(各二钱)麻黄桂枝甘草(各五分)分四帖。加姜(三片)连根葱白(五个)空心热服。如不能行动。去柴胡。加僵蚕。乌梅。(各五分)酒煎。嗽加五味。杏仁。(各三钱)妇人三十六七。若行经太多。此因血气虚甚。胃气不足。故血妄行。宜补调气血。养脾胃。庶年老可无血崩之患。",
									"type":"paragraph"
								}
							]
						},
						{
							"type":"section",
							"title":"八珍散",
							"content":[
								{
									"detail":"人参茯苓川芎熟地白芍香附(各三钱)白术当归(各四钱)甘草(一钱)分四剂。姜水煎服。如肚痛。加延胡(三钱)潮热。加黄芩。柴胡。(各三钱)妇人三十八九。经水断绝。腹中有块疼痛。头晕眼花。饮食不思。此气血虚。恶血不散。急当散其瘀血。温调血脉。以除后患。",
									"type":"paragraph"
								}
							]
						},
						{
							"type":"section",
							"title":"加减莪术散",
							"content":[
								{
									"detail":"当归莪术延胡熟地枳壳青皮白术黄芩(各二钱)川芎三棱小茴砂仁(各三钱)干漆红花(各一钱)香附(五钱)甘草(二钱)共为末。每日空心酒下三钱。",
									"type":"paragraph"
								},
								{
									"detail":"五十一二。其经不定。常常淋沥。或块或条。或漏不止。阴阳相反。血气妄行。失其调理。最难得痊。百中三五可治。急服和经汤兼四物汤。补经汤或乌鸡",
									"type":"paragraph"
								}
							]
						},
						{
							"type":"section",
							"title":"和经汤",
							"content":[
								{
									"detail":"当归山药茯神黄芩香附白术(各一两)白芍(一两五钱)枣仁炒蒲黄炒阿胶白芷陈皮小茴(各六钱)甘草(三钱)和匀。一两三钱一帖。加姜(三片)空心热服。若一二帖后不止。即去香附。陈皮。小茴一半。",
									"type":"paragraph"
								}
							]
						}
					]
				}
			]
		},
		{
			"type":"section",
			"title":"卷二",
			"content":[
				{
					"type":"section",
					"title":"诊妇人有孕论",
					"content":[
						{
							"detail":"夫肝为血兮肺为气。血为荣兮气为卫。阴阳配偶不参差。两脏通知两类例。血衰气旺定无孕。血旺气急应有体。左疾为男。右疾为女。流利相通定来去。两指关脉大相应。已形双孕分男女。左手带纵两个儿。右手带横一双女。左手脉逆生三男。右手脉顺生三女。一关风部皆相应。一男一女分形证。有将儿死母身存。或即母亡存子命。往来三部通流利。滑数相参皆勿替。阳实阴虚脉得明。遍满胸堂皆逆气。左手太阳浮大男。右手太阴沉细女。指下分明长记取。三部沉正等无绝。尺内不止真胎矣。夫乘妻兮纵气露。妻乘夫兮横气助。子乘母兮逆气参。母乘子兮顺气护。小儿日足胎成聚。身热脉乱无所苦。汗出不食吐逆时。精神结备其中住。滑疾不散胎三月。但疾不散五月母。洪紧牢强滑各安。沉细而微归泉路。",
							"type":"paragraph"
						},
						{
							"detail":"(〔吴按〕亦有虚弱孕妇。三月之前。不现于脉者。然细诊两尺。必有流利不绝之象。若五月之后。则满滑等脉为有余。沉细微等脉为不足。所以未产预分其吉凶也。)",
							"type":"paragraph"
						}
					]
				},
				{
					"type":"section",
					"title":"按月受胎形症",
					"content":[
						{
							"detail":"初月胎形。一点精华。如草上露珠。未有宫室。在牝户之处。未入腹内。其形或聚或散。",
							"type":"paragraph"
						},
						{
							"detail":"初月胎症。少妇初次怀胎。一月满足。害羞不对人言。时医不识。误作阻经治。致有头晕恶心。饮食少思。腹内作痛。六脉浮紧。并妇人禀气薄。及病后受胎。俱须用罩胎方保之。",
							"type":"paragraph"
						},
						{
							"detail":"若只气不和。可服安胎和气散。",
							"type":"paragraph"
						},
						{
							"type":"section",
							"title":"罩胎方",
							"content":[
								{
									"detail":"当归白芍(各四钱)枳壳(三钱)砂仁(二钱)甘草(六分)分二帖。空心温服。",
									"type":"paragraph"
								}
							]
						},
						{
							"type":"section",
							"title":"安胎和气散",
							"content":[
								{
									"detail":"藿香陈皮苍术砂仁黄芩桔梗益智仁(各二钱)浓朴枳壳(各一钱)甘草紫苏(各二钱)小茴(一钱五分)分二帖。加灯心(一团)空心温服。",
									"type":"paragraph"
								},
								{
									"detail":"二月胎形似花绽。以受胎一月满足。已受血近阳。形如桃花。分枝叶在母阴户内六七寸。其胎入腹。未入衣裹。二月胎症。贫寒之妇。挑砖弄瓦。移床运物。伤触胎气。致有头晕。目花。恶心。呕吐。不思饮食。并虚弱妇。胎气不安。俱宜安胎和气散治之。若惯堕胎者。当一月内。两服安胎和气散。保过五个月。身孕而止。",
									"type":"paragraph"
								},
								{
									"detail":"(〔吴按〕凡受孕一月之后。不劳动者。亦有恶阻。轻者不必治。重者只服药数剂而已。倘虚弱惯堕胎者。必须大补气血。庶根深蒂固。若和气散。只可治恶阻耳。)三月胎形似蚕茧。渐渐长形。一头大一头小。其头尖圆。未入宫室。已至脐下。渐有裹其形薄衣胞之。",
									"type":"paragraph"
								},
								{
									"detail":"三月胎症。虚弱之妇。胎气不和。恶心呕吐。或触动胎气。或秋天极寒极热相蒸。所染各症。俱用前安胎和气散加减。如患疟。加青皮(二钱)草果(三钱切忌用常山)潮热。加黄芩柴胡。(各三钱)嗽。加杏仁。五味子。(各二钱)气急。加沉香。(五分磨冲)(〔吴按〕沉香重坠不宜用。)四月胎形。已入子宫之室。衣裹已至丹田之所。忌食兔獐诸毒之物。",
									"type":"paragraph"
								},
								{
									"detail":"四月胎症。胎至四月。能令孕妇身体困倦。气急发热。饮食无味。贪眠。头晕。四肢酸软。宜用活胎和气散治之。",
									"type":"paragraph"
								}
							]
						},
						{
							"type":"section",
							"title":"活胎和气散",
							"content":[
								{
									"detail":"枳壳浓朴香附砂仁苍术陈皮(去白各二钱)苏叶(一钱)甘草(八分)小茴(一钱)分三帖温服。",
									"type":"paragraph"
								},
								{
									"detail":"五月胎形。男女分定。令胎母前行。使女于后呼之。左回头是男。右回头是女。思酸男。思淡女。此时已入宫室。其胎稳安也。",
									"type":"paragraph"
								},
								{
									"detail":"五月胎症。胎至是月。若胎妊困弱。能令胎母腹重。贪眠。饮食无味。肚中膨胀。胎有些动。可服瘦胎饮二三帖。能养聚胎气。而精神安好也。",
									"type":"paragraph"
								},
								{
									"detail":"(〔吴按〕亦有至六七月而半产。小儿虽啼。而不育。均因气虚。不能系胎。血弱不敷养胎。宜预为调补。倘系跌损。又当别论。)",
									"type":"paragraph"
								}
							]
						},
						{
							"type":"section",
							"title":"瘦胎饮",
							"content":[
								{
									"detail":"当归(三钱)泽泻白芍益母草枳壳茯苓(各四钱)砂仁香附益智仁(各三钱)白术(二钱)甘草柴胡(各一钱五分)分三帖。空心服。",
									"type":"paragraph"
								},
								{
									"detail":"六月胎形。男左动。女右动。常在脐中。渐渐浮如鱼食水一般。",
									"type":"paragraph"
								},
								{
									"detail":"六月胎症。胎至六月。其妇瘦弱。可服瘦胎饮二三帖。护胎母之苦。使临产时。脉调和。且易生而无忧虑之患。若壮健妇。不必服药。",
									"type":"paragraph"
								},
								{
									"detail":"七月胎形。男向左胁动。女向右胁动。七月已足。亦有降生成人。所以胎母至此。行步艰难七月胎症。至七八月足。其胎重如石。行走甚艰。脾胃虚弱。或时气急冲心。胸前胀满。咳嗽。若误食热毒物。能令胎动不安。名曰子悬。俱用知母补胎饮治之。",
									"type":"paragraph"
								}
							]
						},
						{
							"type":"section",
							"title":"知母补胎饮",
							"content":[
								{
									"detail":"知母苏叶(各二钱)枳壳(四钱)益母草黄芩滑石香附(各三钱)甘草(五分)分八月胎形。毛发俱齐。盖以胎至是月。而始生毛发也。",
									"type":"paragraph"
								},
								{
									"detail":"八月胎症。胎儿长发。令母心烦闷躁。多致思食而不知味。四肢无力。脾胃虚弱而不和。",
									"type":"paragraph"
								},
								{
									"detail":"温热相攻。脏腑欠安。或变痢疾。或伤胎气。宜服和气平胃散。以安胎利气。",
									"type":"paragraph"
								}
							]
						},
						{
							"type":"section",
							"title":"和气平胃散",
							"content":[
								{
									"detail":"浓朴黄连猪苓泽泻地榆苍术白术白芍(各二钱)柴胡升麻(各四分)豆蔻(一钱)陈皮(三钱)甘草(一钱)分三帖。空心温服。",
									"type":"paragraph"
								},
								{
									"detail":"(〔吴按〕此方宜去升柴。则平稳可用。)九月胎形。七情开窍。眼有光。鼻有气。耳有闻。口有味。各道俱全。方能左右转身大动。",
									"type":"paragraph"
								},
								{
									"detail":"胎母觉知。忧闷烦也。",
									"type":"paragraph"
								},
								{
									"detail":"九月胎症。胎至九月。如胎欲产。急然肚痛。先行浆水。婴儿不降。此胎前误食热毒之物伤胎。使胎不顺。故婴儿不降。速服保生如圣散。",
									"type":"paragraph"
								}
							]
						},
						{
							"type":"section",
							"title":"保生如圣散",
							"content":[
								{
									"detail":"柴胡(二钱)益母草(二两)枳壳(一两)当归(四钱质弱者可多用)砂仁陈皮益智仁(去壳各二钱)白芍(四钱)甘草(一钱)苏叶(五钱)分二帖。煎服之后。胎犹未降。用活鲤鱼(一尾)加醋(一匙)同上药煎服外。再服乌药丸(一粒)无不降矣。(乌金丸具下其十月胎形。受胎满足。必待胎母四肢交骨罅缝俱开。方许降生。既生。莫令婴赤之儿下地。恐贼风吹。须人抱接包裹。至产母务谨慎调护。庶母子两保平安也。",
									"type":"paragraph"
								},
								{
									"detail":"其十月胎症。十月满足。临产有横逆之厄。皆因恣情内伤。或潮热所致。或胎前任用热毒之物。瘀血相搏。或七情怒气所伤。当此仓忙。又不加谨辄使稳婆生生取出。必至触死。胎儿在腹。不能医治。今备妙方防之。以济此急。惟服活命无忧散一二帖。加乌金丸(二枚)可救。",
									"type":"paragraph"
								}
							]
						},
						{
							"type":"section",
							"title":"活命无忧散",
							"content":[
								{
									"detail":"益母草(二两)急性子(三钱)当归(三两)枳壳(一两)生地苏叶白芍(各三钱)肉桂川芎陈皮艾(各一两)甘草(五分)小鲤鱼(一尾)分二帖水煎。临服加醋(一匙)入药服。再服乌金丸(一颗)倘死胎不能猝下。急取无根水再煎一服。并送乌金丸(一颗)无不效。",
									"type":"paragraph"
								}
							]
						},
						{
							"type":"section",
							"title":"乌金丸",
							"content":[
								{
									"detail":"蛤粉炒阿胶(四两)熟艾(一斤五月五日收)谷芽麦芽败笔(即苏木各二两)龙衣(即蛇蜕一条要完全者)黍米同捣匀。为丸如桐子大。朱砂为衣。",
									"type":"paragraph"
								}
							]
						}
					]
				}
			]
		},
		{
			"type":"section",
			"title":"卷三",
			"content":[
				{
					"type":"section",
					"title":"诊产后证论",
					"content":[
						{
							"detail":"产后三四五日。或半月之间。忽然狂言乱语。目见鬼神者何也。因产后败血虚弱。邪气乘虚入于脏腑。血痰攻心所致。",
							"type":"paragraph"
						},
						{
							"type":"section",
							"title":"乌金散",
							"content":[
								{
									"detail":"川芎当归远志杏仁(各三钱)枣仁白术赤芍香附砂仁(研)羌活熟地防风茯神(各二钱)半夏(三钱)全蝎麦冬人参牛膝天麻(各一钱)分二帖。姜(三片)葱(三根)水煎磨金银汁。和入药内。不时服。产后发热。口干作渴。",
									"type":"paragraph"
								},
								{
									"detail":"唇裂生疮者何也。因产后好食姜、椒、蒜、生鸡、嫩鸭、犬肉、热物过多。血热积于脾胃。",
									"type":"paragraph"
								},
								{
									"detail":"气攻上焦。烦渴。皆因此致。",
									"type":"paragraph"
								}
							]
						},
						{
							"type":"section",
							"title":"逍遥散",
							"content":[
								{
									"detail":"当归白芍甘葛(各二钱)生地(一钱)川芎(二钱五分)人参(五分)麦冬(九分)柴胡(二钱)乌梅(二个)甘草(六分)分二帖。空心服。",
									"type":"paragraph"
								},
								{
									"detail":"产后发热。恶寒。疟者何也。败血虚弱。感冒风寒。四肢酸痛。头晕目眩。莫作时疟治。此",
									"type":"paragraph"
								}
							]
						},
						{
							"type":"section",
							"title":"乌金汤",
							"content":[
								{
									"detail":"浓朴柴胡黄芩(各二钱)麻黄(六分)陈皮当归川芎桔梗茯苓(各一钱五分)桂枝苍术白芷枳壳羌活(各一钱)草果半夏(各二钱)甘草(九分)白芍熟地(各一钱五分)分二帖。加姜葱引。如有汗。倍用当归。川芎。桂枝。白芍。熟地。胀。",
									"type":"paragraph"
								},
								{
									"detail":"倍用浓朴。陈皮。寒倍用半夏。苍术。草果。桂枝。热。倍用柴胡。黄芩。痰。倍半夏。茯苓。痢。倍当归。去枳壳。甘草。头痛。倍川芎。白芷。羌活。余血在腹。成块作痛。加三棱。莪术。元胡。大茴。遍身痛。加独活。倍羌活。浮肿。气急。泄泻。九死一生。若单气急。加枳壳。枳实。木香。杏仁。单泄泻。去枳壳。加粟壳。诃子。豆蔻。膈气急。加杏仁。苏叶。倍用桔梗。枳实。汗去麻黄。加黄。嗽加杏仁。渴加乌梅。干姜。胀加砂仁。香产后遍身浮肿。气虚潮热。盖因脾胃虚弱。血气衰败伤风在里。若脉浮强大。用药可治。如兼泄泻气急。脉细者。难治。",
									"type":"paragraph"
								}
							]
						},
						{
							"type":"section",
							"title":"加味八物汤",
							"content":[
								{
									"detail":"人参茯苓熟地小茴(各三钱)白术川芎(各四钱)当归白芍香附(各五钱)甘草黄芩柴胡(各三钱)分六帖。姜(三片)水煎服。服尽又用调经丸治之。如肚痛。加延胡。干漆。枳壳。(各三钱)嗽加五味。麦冬。款冬花。(各三钱)手足麻痹。加肉桂(",
									"type":"paragraph"
								}
							]
						},
						{
							"type":"section",
							"title":"调经丸",
							"content":[
								{
									"detail":"当归(二钱)白术浓朴(各七分)赤芍熟地(各五分)小茴枳壳(各七分)陈皮砂仁牛膝元胡(各五分)莪术(醋炙)白芷(各五分)艾绵(一两五钱)粉草(三分)青皮(六分)川芎(七分)香附(醋炙二两)为末。米糊丸。",
									"type":"paragraph"
								},
								{
									"detail":"产后语言恍惚。颠倒错乱。此血耗气散。本原不足。腹内空虚。睡卧不安。或邪不退之故。",
									"type":"paragraph"
								},
								{
									"detail":"当归(五钱)川芎生地白术白芍茯神半夏桔梗(各四钱)陈皮(三钱)防风(五分)甘草(一钱)分五帖。姜(三片)温服。如热加黄连。(酒炒三钱)产后失音。言不退场门。因心肺二经。被瘀血所侵。孔窍皆闭。或伤风所致。宜逐血补心。",
									"type":"paragraph"
								}
							]
						},
						{
							"type":"section",
							"title":"逐血补心汤",
							"content":[
								{
									"detail":"红花赤芍生地桔梗苏叶前胡胆星黄连茯苓防风粉草(一钱)分三帖。",
									"type":"paragraph"
								},
								{
									"detail":"产后痢疾。里急后重。因食热毒太过。后食生冷之物。冷热不和。能成此症。",
									"type":"paragraph"
								}
							]
						},
						{
							"type":"section",
							"title":"加减和胃汤",
							"content":[
								{
									"detail":"浓朴(五钱)陈皮猪苓泽泻归尾黄连白芍黄芩(各三钱)地榆豆蔻(各二钱)升麻(五分)甘草(二钱)分五帖。",
									"type":"paragraph"
								},
								{
									"detail":"产后四肢骨节。遍身疼痛。盖产育之时。周身三百六十骨节开张。气血俱虚。劳伤。坐卧又出房冒风所致。用乌金散治之。",
									"type":"paragraph"
								},
								{
									"detail":"产后小便紧涩不通。因血热积于小肠经。水道不利。误将热毒物食之。即成淋沥。",
									"type":"paragraph"
								}
							]
						},
						{
							"type":"section",
							"title":"通芩散",
							"content":[
								{
									"detail":"赤苓泽泻木通黄连猪苓(各三钱)白术瞿麦杞子滑石车前(各二钱)分四帖。加姜(三片)灯心(十根)空心温服。",
									"type":"paragraph"
								},
								{
									"detail":"产后忽然下血成片。相似血崩。此因血气大虚。脾胃又弱。以致荣卫衰败。",
									"type":"paragraph"
								}
							]
						},
						{
							"type":"section",
							"title":"正经四物汤",
							"content":[
								{
									"detail":"当归白鸡冠花(各五钱)白芍白术香附(炒各四钱)熟地川芎人参阿胶(炒)茯苓侧柏叶(炒)枣仁陈皮(去白)炒蒲黄(各二钱)炙甘草(一钱)分六帖。加姜(三产后嗽。气急痰涎多者。因秋冬生产。失于调理。胎腹虚损。肺经欠安。所受风寒。能致此",
									"type":"paragraph"
								}
							]
						},
						{
							"type":"section",
							"title":"青龙汤",
							"content":[
								{
									"detail":"白茯苓白芍杏仁半夏(各二钱)当归桔梗(各二钱五分)桂枝川芎五味干姜(一钱)细辛(七分)甘草(一钱)分四帖。加灯心(一团)空心服。如虚肿加大腹皮。瞿麦。(各一钱)嗽加苏叶。枳壳。(各三钱)四肢怕冷。加川芎。南星。木香。各一钱气急加苏叶。枳壳。(各二钱)产后呕吐。饮食不下。腹胀。",
									"type":"paragraph"
								},
								{
									"detail":"因产后败血。血气攻于脾胃之间。气不顺而致。日久不疗。必成翻胃。",
									"type":"paragraph"
								}
							]
						},
						{
							"type":"section",
							"title":"香砂养胃汤",
							"content":[
								{
									"detail":"半夏(四钱)白术陈皮茯苓浓朴香附藿香(各三钱)砂仁槟榔草果甘草(各一钱)分四帖。加乌梅(一个)干姜(一钱)温服。",
									"type":"paragraph"
								},
								{
									"detail":"产后忽然中风不语。因胎前先染风邪未发。以致产后中风。或兼产难。失于调理。感冒。转成此症。",
									"type":"paragraph"
								}
							]
						},
						{
							"type":"section",
							"title":"续命汤",
							"content":[
								{
									"detail":"当归半夏(各五钱)川芎麻黄(各四钱)防风防己白芍杏仁羌活陈皮茯苓桂枝(各三钱)天麻人参全蝎僵蚕(各二钱)甘草(一钱)分四帖。加姜(三片)同金银器煎服。如化苏合丸同服尤效。若不能下药。用鹅毛管插喉中。渐渐灌之自苏。苏后再服四物排风散。日二服。如药灌不下而唇青者必死。",
									"type":"paragraph"
								}
							]
						},
						{
							"type":"section",
							"title":"四物排风散",
							"content":[
								{
									"detail":"南星半夏(各一钱)防风人参羌活防己牛膝杏仁五味当归(各五钱)川芎白芍(各八分)茯苓枣仁白术瞿麦(各六分)枳实白芷天麻(各四分)甘草(二钱)熟地(七钱)分三帖。姜(三片)空心服。如泄泻。去枳实。加豆蔻。粟壳。(各三钱)热加黄芩。柴胡。(各五钱)怕寒有汗。加黄。桂枝。(各四钱)气急。加沉香。(五分磨)腹胀。不思饮食。加砂仁。香附。(各四钱)产后取重物。忽然膀胱下垂不收者。因产后劳伤太过。拘重物用力太多。又伤脏血。气弱血冷。因而不收。甚至有三五月不能还原者。",
									"type":"paragraph"
								}
							]
						},
						{
							"type":"section",
							"title":"收胎散",
							"content":[
								{
									"detail":"当归川芎白芍(各四钱)升麻(一钱)熟地白术枳壳(各三钱)人参陈皮(各二钱)沉香(五分磨)肉桂吴萸(各一钱)甘草(九分)分四帖。加姜(三片)空心热服。服后夜卧。产母原冷。将脐下四寸。艾灸七壮。",
									"type":"paragraph"
								},
								{
									"detail":"产后心气攻痛。因产后心血虚弱。不顺七情怒气。诸风冲心。疼痛不可忍者。宜和心脏之药。若使结久不散。则难治矣。",
									"type":"paragraph"
								}
							]
						},
						{
							"type":"section",
							"title":"七气手拈散",
							"content":[
								{
									"detail":"元胡小茴白芍干姜(各二钱)黄连石菖蒲香附苏叶(各一钱五分)枳实枳壳(各三钱)乳香没药(各一钱)甘草(六分)分二帖。加姜(三片)空心服。",
									"type":"paragraph"
								},
								{
									"detail":"产后百日外。面青浮肿。唇白气急。此乃大虚之症。有汗当服下方。",
									"type":"paragraph"
								}
							]
						},
						{
							"type":"section",
							"title":"大补汤",
							"content":[
								{
									"detail":"瞿麦大腹皮当归头川芎白术茯苓白芍(各三钱)人参(二钱)黄浓朴五味子(各二钱)熟地甘草(各一钱)分二帖。加灯心(一团)煎服。服后症不退。加川乌。木香。(各五分)如泻。加诃子肉。豆蔻。粟壳。(各二钱)",
									"type":"paragraph"
								}
							]
						}
					]
				}
			]
		},
		{
			"type":"section",
			"title":"卷四",
			"content":[
				{
					"type":"section",
					"title":"治十八般难产论",
					"content":[
						{
							"detail":"子死腹中。因妊妇热旺不治。过六七日经传脏腑。热及其胎。故死腹中。坠在脐下。宜保母命。急服乌金散。或乌金丸。用车前子(七分)酒煎化服。胎气转热即下。",
							"type":"paragraph"
						},
						{
							"detail":"难产者。因胎气成全。子食母血。前一二月时。胎形小而余血多。久而成块。俗呼儿枕。产时儿枕虽破。尚有裹其子者故难产耳。用乌金丸。将红花。枳壳。益母草。(各三分)酒煎磨服。何惧横逆难产之症。",
							"type":"paragraph"
						},
						{
							"detail":"胞衣不下。因分娩时。母受其寒。血入其中。因寒。寒则作胀。胀则胞不下。令人胀闷。汤水不欲到口。服乌金丸。用葱头(三个)当归(三钱)酒煎化服。胞衣遂下。败血净尽。",
							"type":"paragraph"
						},
						{
							"detail":"产后血晕。起止不同。眼目昏花。凡总理一身者血气。血气未定。还走五脏。奔克于肝。故有此症。俗呼暗风。服乌金散。或乌金丸。用白芍。菊花。(各三分)酒煎化。",
							"type":"paragraph"
						},
						{
							"detail":"产后口干心闷。因经络未净。胃气未正。如食寒冷物。应有此症。盖败血犯心包络经。故为烦为渴。又呼胸膈壅闷之至。服乌金散。或乌金丸用酒化服。",
							"type":"paragraph"
						},
						{
							"detail":"产后乍寒乍热，如疟者。盖寒热虚疟。只是败血入于心肺。邪热又入于脾胃。故有寒热而渴。此非疟也。服乌金散。或酒化乌金丸。",
							"type":"paragraph"
						},
						{
							"detail":"产后虚弱。四肢浮肿。因败血走五脏。转注四肢。停留不行。化作浮肿。若水肿者气闭小便涩也。血肿者气竭四肢冷也。治血肿当服乌金散。兼服朱砂丸。以茯苓末(三钱)酒煎磨服。可消。另用煎药治之。",
							"type":"paragraph"
						},
						{
							"type":"section",
							"title":"朱砂丸",
							"content":[
								{
									"detail":"益母草沉香小茴白芍香附防风五味子(各等分)白术(倍用)枣肉为丸。朱砂产后眼花。口言鬼神。颠狂。因败血热极冲心。非风邪所侵。服乌金丸。用灯心汤煎黄连(三分)磨服。或乌金散。",
									"type":"paragraph"
								},
								{
									"detail":"产后月内失音不语。盖心有七孔三毛。散血走迷孔口。窍不能通。窍者音也。故不言。非脱阴阳之症。服乌金散。或乌金丸。用甘菊。枳壳。桔梗。(各三分)煎汤化服。",
									"type":"paragraph"
								},
								{
									"detail":"产后腹内疼痛兼泻。因胎母月内食酸冷坚硬之物。血气不及。不能克化。流入大肠。作此泻痢。服乌金散。兼用止泻调气汤。或乌金丸。用神曲。白豆蔻。(各三分)煎汤化服。",
									"type":"paragraph"
								},
								{
									"detail":"产后百节酸痛。因产时百骨开张。百筋用力。新血未生。败血停经。聚滞不行。故作此症。",
									"type":"paragraph"
								},
								{
									"detail":"亦非风邪所致。服乌金散。或乌金丸。用白芍。当归。(各三分)酒煎化。",
									"type":"paragraph"
								},
								{
									"detail":"产后血来成片块。频下不净。因饮食前后恼怒。食中郁怒之气触血。败血成聚而不净。服乌金丸。用木通。香附。(各三分)酒煎化服。",
									"type":"paragraph"
								},
								{
									"detail":"产后血崩。如产后三不节者。应有此症。调理饮食不节。寒热不忌。房事不谨。此三者。必漏。身则潮热。筋则急拘。胸则烦闷。服乌金散。或乌金丸。用川断(三分)酒煎化服。",
									"type":"paragraph"
								},
								{
									"detail":"产后膈满气逆。血气不通。咳嗽呕吐。此血入胃中。脾气相冲。遇食冲食。遇气上逆。故作呕胀而吐血。服乌金散。或乌金丸。用乌药。枳壳。(各三分)煎汤化服。",
									"type":"paragraph"
								},
								{
									"detail":"产后心痛。寒热不常。此饮食不节。食痰相结。令人荣卫不宣。寒热不常。四肢冷热。心烦口燥。睡梦多惊。精神不爽。面常赤色。若此者。后必为骨蒸之症。不治。用乌金散。或乌金丸。以柴胡。半夏。(各三分)煎汤化服。",
									"type":"paragraph"
								},
								{
									"detail":"产后口鼻黑气。及鼻衄。并一身斑点绕顶。此败血流入于脏腑。溢满肌肤。一身四肢不能回走。故作热结之症。其人面黄便结。用乌金丸。以羌活。升麻。(各五分)酒煎化服三丸。",
									"type":"paragraph"
								},
								{
									"detail":"或可回生。然此症十能救一。",
									"type":"paragraph"
								},
								{
									"detail":"产后喉中沙作蝉声。此败血走入孔窍。转入于脏腑。肺生气。气生血。气血走脏窍。败血冲遇。成块入喉。故作此症。急服乌金丸。用山豆根。归尾。(各三钱)煎汤化服。庶可回生。",
									"type":"paragraph"
								},
								{
									"detail":"产后中风。或眼目昏花。腰骨疼甚。如角弓形。盖产后未满百日。俱要调养身体。若多劳房事。及当风坐卧。应有此症。其人身重不能转侧。服乌金散或乌金丸。用羌活。五灵脂。(各三分)大生地(一钱)酒煎化服。",
									"type":"paragraph"
								}
							]
						}
					]
				},
				{
					"type":"section",
					"title":"方症补遗",
					"content":[
						{
							"detail":"妇人月经不通。",
							"type":"paragraph"
						},
						{
							"type":"section",
							"title":"通经散",
							"content":[
								{
									"detail":"川牛膝当归刘寄奴红花苏木肉桂白芷急性子白芍甘草(各等分)为末。",
									"type":"paragraph"
								},
								{
									"detail":"每服四钱酒下。",
									"type":"paragraph"
								},
								{
									"detail":"妇人经水重来",
									"type":"paragraph"
								}
							]
						},
						{
							"type":"section",
							"title":"五灵丹",
							"content":[
								{
									"detail":"莲房人发棕榈柏叶(各烧灰存性)黄芩(各等分)研末。每服二钱。米饮汤下。一日一服。五六服即愈。",
									"type":"paragraph"
								},
								{
									"detail":"妇人经水过多。",
									"type":"paragraph"
								}
							]
						},
						{
							"type":"section",
							"title":"固经丸",
							"content":[
								{
									"detail":"黄柏(炒三钱)黄芩龟板(各一两)白芍(四钱)樗根皮(七钱)香附(童便浸一宿二钱五分)共为末。酒丸清汤下。",
									"type":"paragraph"
								},
								{
									"detail":"妇人月经不调。",
									"type":"paragraph"
								}
							]
						},
						{
							"type":"section",
							"title":"调经散",
							"content":[
								{
									"detail":"三棱小茴白芍香附泽泻当归(各一两)苏叶红花青皮生地(各五钱)枳壳丹皮(各一两)先用煎服。分四帖。后为末。每服三钱。酒下六七服见效。若要温经。加人参。麦冬。阿胶。(各三钱)妇人漏下不止。其色鲜红。先由劳役。脾胃虚损。气短气逆。自汗不止。身体发热。大便泄泻。四肢无力。不思饮食。",
									"type":"paragraph"
								}
							]
						},
						{
							"type":"section",
							"title":"妇芍二黄汤",
							"content":[
								{
									"detail":"黄(一钱五分)白术苍术当归白芍陈皮(各一钱)熟地(五钱)生地炙甘草(各三钱)柴胡(二钱)水煎服。",
									"type":"paragraph"
								},
								{
									"detail":"妇人带下。脉数。虚而兼热。",
									"type":"paragraph"
								}
							]
						},
						{
							"type":"section",
							"title":"千金散",
							"content":[
								{
									"detail":"杞子(一两)生地(五两)酒(一升)煎至三合服。",
									"type":"paragraph"
								},
								{
									"detail":"妇人气血俱损。",
									"type":"paragraph"
								}
							]
						},
						{
							"type":"section",
							"title":"加减八物汤",
							"content":[
								{
									"detail":"人参当归黄熟地(各三钱)白芍川芎白术茯苓(各二钱)肉桂甘草(各六分)大枣(三枚)水煎温服。",
									"type":"paragraph"
								},
								{
									"detail":"妇人怯损。",
									"type":"paragraph"
								}
							]
						},
						{
							"type":"section",
							"title":"十全大补汤",
							"content":[
								{
									"detail":"沉香(三分)生地熟地当归(各三钱)白芍牛膝藿香川芎(各一钱)人参(五分)杞子(二钱)壮鸭(一只)将上药纳鸭肚煮极熟。去药。食鸭饮汤。连服数只。则身壮力妇人新产。血气俱伤。五脏暴虚。肢体羸瘦。乏气多汗。",
									"type":"paragraph"
								}
							]
						},
						{
							"type":"section",
							"title":"理中丸",
							"content":[
								{
									"detail":"白术人参干姜(各五钱)甘草(二两)为末。蜜丸。空心米汤下三钱。自新产可服至百日。",
									"type":"paragraph"
								},
								{
									"detail":"妇人暑月产乳。因取凉太多。得风冷。腹中积聚。百病竟起。迄至将死。百药不效。惟服桃",
									"type":"paragraph"
								}
							]
						},
						{
							"type":"section",
							"title":"桃仁煎",
							"content":[
								{
									"detail":"桃仁(一千二百粒)去皮尖。共炒黄色。研细末加好酒(一斗)入桃仁研末。分三四次入瓦瓶中。密封口。以面封固。放热汤中。煮一日以瓶口有热汤气出为度。收藏。不时温服。",
									"type":"paragraph"
								}
							]
						}
					]
				},
				{
					"type":"section",
					"title":"附儿科问候",
					"content":[
						{
							"detail":"新产小儿。遍体如金色。此乃母受热而缠胎之故。儿身热便闭。口不吃乳。啼叫不止。用生地。当归。白芍。川芎。花粉。(各等分)母子同服。",
							"type":"paragraph"
						},
						{
							"detail":"小儿面色青白不常。此乃胎中受寒。生下感风。四肢厥冷。大便青黑。腹作盘肠之症。用炒当归。炙黄。细辛。黄芩。龙骨。桂心。白芍。共为末。每服二钱。以乳调服三服后。加减小儿上唇白点者。病与伤寒相似。此变症之故。用麻黄(去节)大黄。杏仁。(各一钱)烧灰存性为末。以滚汤调服。服后有微汗。则身凉而愈。",
							"type":"paragraph"
						},
						{
							"detail":"(〔吴按〕初生小儿。牙床上下唇有白点。即用银针挑破。取出白米。拭净恶血。再用百草霜擦之。俗名马牙脐米。若日久则挑之不破。则脐米切不可吞下。倘落肚。即难救矣。)小儿急慢惊风。用大蚕蛾(一对)大葱(一条)将蛾雌雄各一。纳入葱管。两头缚住。令阴干烧灰。清汤调服。",
							"type":"paragraph"
						},
						{
							"detail":"小儿鹅掌疯。用鹅掌黄皮(不拘多少)棉花子。花椒。共捣。用火笼于被下。将上药入火内烘熏。三五次愈。",
							"type":"paragraph"
						}
					]
				}
			]
		}
	]
}